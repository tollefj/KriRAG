{"id": "/dokument/TRSTR/avgjorelse/tnts-2022-141562", "introduction": ["A er født [00.00.1986].", "Ved tiltalebeslutning utferdiget 27.09.2022 av politimesteren i Troms er han satt under tiltale ved Nord-Troms og Senja tingrett for overtredelse av:", "Straffeloven § 231 første leddfor ulovlig å ha oppbevart narkotika.Grunnlag:Tirsdag 21. desember 2021 kl. 21.54 i [adresse] oppbevarte han ca 108 gram hasj.", "Hovedforhandling ble holdt 09.12.2022 i Nord-Troms og Senja tingrett rettssted Tromsø. Tiltalte møtte og erkjente seg ikke skyldig etter tiltalebeslutningen. Retten mottok forklaring fra ett vitne og det ble foretatt slik dokumentasjon som framgår av rettsboken.", "Aktor la ned påstand om at tiltalte dømmes i samsvar med tiltalebeslutningen til samfunnsstraff i 45 dager med en gjennomføringstid på 120 dager, subsidiært 45 dager fengsel. Videre la aktor ned påstand om at tiltalte idømmes saksomkostninger etter rettens skjønn.", "Forsvarer la ned påstand om at tiltalte frifinnes, subsidiært at han anses på mildeste måte."], "paragraphs": {"KAPITTEL_1-1": {"title": "Skyldspørsmålet", "content": ["Retten er kommet til at det er bevist utover enhver rimelig tvil at tiltalte ulovlig oppbevarte 108 gram hasj den 21. desember 2021 i [adresse]. Den objektive gjerningsbeskrivelsen i straffeloven § 231 er overtrådt.", "Retten er også kommet til at tiltalte holdt det sikkert at han ulovlig oppbevarte narkotika, herunder 108 gram hasj. Tiltalte handlet forsettlig, jf. straffeloven § 22.", "Både de objektive og subjektive vilkårene for straff er oppfylte. Tiltalte domfelles i samsvar med tiltalen.", "I bevisvurderingen har retten lagt avgjørende vekt på vitneforklaringen til politibetjent Høydahl om funnet av narkotikaen på rommet til tiltalte og omstendighetene rundt dette, illustrasjonsmappe, rapport om beslaget og den kriminaltekniske undersøkelsen."]}, "KAPITTEL_1-2": {"title": "Straffutmåling", "content": ["Forsettlig overtredelse av straffeloven § 231 straffes med bot eller fengsel inntil 2 år. Aktor og forsvarer er enige om at utgangspunktet for straffen i denne saken er 45 dager fengsel. Retten slutter seg til dette, se LG-2019-14471, LE-2018-180591 [skal vel være LB-2018-180591, Lovdatas anm.] og LE-2021-62055.", "Aktor og forsvarer har anført at tiltaltes personlige forhold må komme i betraktning som et formildende moment i utmålingen. Narkotikabeslaget i denne saken ble gjort i forbindelse med etterforskning av en brann i huset der tiltalte og hans far bodde. Både tiltalte og faren var hjemme under brannen. Tiltalte kom seg ut, men klarte ikke redde faren. Faren omkom og huset ble totalskadet. I brannen mistet tiltalte sin far, barndomshjem og alt han eide. Tiltalte forklarte i retten at livet hadde vært et mareritt siden brannen. Etter rettens vurdering tilsier disse personlige forholdene at en straffereaksjon, som bygger på straffbart forhold avdekket ved etterforskning av brannen, vil utgjøre en særlig sterk belastning for tiltalte, jf. straffeloven § 78 første ledd g). Tiltaltes personlige forhold utgjør et formildende moment i utmålingen.", "Forsvarer har anført at lang saksbehandlingstid utgjør et formildende moment, jf. straffeloven § 78 første ledd e). Det må foretas en konkret vurdering om saksbehandlingen har tatt lengre tid enn hva som er rimelig ut i fra lovbruddets art. I lovforarbeidene er det presisert at «[k]onkrete omstendigheter i den enkelte saken kan gi berettiget grunn til at saksbehandlingstiden er kortere eller lengre enn det som er vanlig for normaltilfellet av lovbruddets art.»", "Retten viser til at saken pådømmes i tingretten under ett år etter det straffbare forholdet. Etter bevisførselen legger retten til grunn at narkotikaen ble funnet av politiet den 20.01.2022 og sendt til Kripos for analyse den 28.01.2022. Rapport om kriminalteknisk undersøkelse forelå først 05.09.2022. Retten påpeker at det kan stilles spørsmål ved tidsbruken til analysen.", "Tiltalte ble først gjort kjent med mistanken i saken i politiavhør den 12.07.2022. Dette på grunn av etterforskningstaktiske hensyn av brannen. Retten viser til at regelen om lang saksbehandlingstid som et formildende moment særlig er begrunnet i den merbelastning som siktede påføres ved å ha en straffesak som trekker unødig ut i tid. Ettersom tiltalte først ble gjort kjent med mistanken i juli 2022, anser retten at tidsbruken ikke representerer noe merbelastning for ham.", "Etter en helhetsvurdering er retten kommet til at lang saksbehandlingstid ikke kommer i betraktning som et formildende moment i denne saken.", "For øvrig foreligger ikke andre formildende eller skjerpende omstendigheter i saken.", "Etter en samlet vurdering av overtredelsen og tiltaltes personlige forhold er retten kommet til at samfunnsstraff er riktig reaksjon. Tiltalte er orientert om hva samfunnsstraff innebærer og har samtykket til samfunnsstraff, jf. straffeloven § 48 første ledd c. Hensynet til straffens formål taler ikke mot samfunnsstraff, jf. straffeloven § 48 første ledd b. Etter en konkret vurdering fastsettes samfunnsstraffen til 45 timer med en gjennomføringstid på 120 dager, subsidiært 45 dager fengsel, jf. straffeloven § 49."]}, "KAPITTEL_1-3": {"title": "Saksomkostninger", "content": ["Aktor har lagt ned påstand om saksomkostninger fastsatt etter rettens skjønn. Retten er kommet til at det ikke er grunnlag for å fravike lovens hovedregel om at en siktet som blir dømt i en offentlig straffesak pålegges å erstatte statens nødvendige omkostninger ved saken, jf. straffeprosessloven § 436. Tiltalte opplyste i retten at han ikke har gjeld og at han har inntekt på «et par hundretusen» inneværende år. Av hensyn til tiltaltes økonomiske evne fastsettes omkostningene passende til 2 500 kroner, jf. straffeprosessloven § 437 tredje ledd.", "Dommen er enstemmig.", "DOMSSLUTNING"]}, "KAPITTEL_1": {"title": "Rettens vurdering", "content": ["Retten er kommet til at det er bevist utover enhver rimelig tvil at tiltalte ulovlig oppbevarte 108 gram hasj den 21. desember 2021 i [adresse]. Den objektive gjerningsbeskrivelsen i straffeloven § 231 er overtrådt.", "Retten er også kommet til at tiltalte holdt det sikkert at han ulovlig oppbevarte narkotika, herunder 108 gram hasj. Tiltalte handlet forsettlig, jf. straffeloven § 22.", "Både de objektive og subjektive vilkårene for straff er oppfylte. Tiltalte domfelles i samsvar med tiltalen.", "I bevisvurderingen har retten lagt avgjørende vekt på vitneforklaringen til politibetjent Høydahl om funnet av narkotikaen på rommet til tiltalte og omstendighetene rundt dette, illustrasjonsmappe, rapport om beslaget og den kriminaltekniske undersøkelsen.", "Forsettlig overtredelse av straffeloven § 231 straffes med bot eller fengsel inntil 2 år. Aktor og forsvarer er enige om at utgangspunktet for straffen i denne saken er 45 dager fengsel. Retten slutter seg til dette, se LG-2019-14471, LE-2018-180591 [skal vel være LB-2018-180591, Lovdatas anm.] og LE-2021-62055.", "Aktor og forsvarer har anført at tiltaltes personlige forhold må komme i betraktning som et formildende moment i utmålingen. Narkotikabeslaget i denne saken ble gjort i forbindelse med etterforskning av en brann i huset der tiltalte og hans far bodde. Både tiltalte og faren var hjemme under brannen. Tiltalte kom seg ut, men klarte ikke redde faren. Faren omkom og huset ble totalskadet. I brannen mistet tiltalte sin far, barndomshjem og alt han eide. Tiltalte forklarte i retten at livet hadde vært et mareritt siden brannen. Etter rettens vurdering tilsier disse personlige forholdene at en straffereaksjon, som bygger på straffbart forhold avdekket ved etterforskning av brannen, vil utgjøre en særlig sterk belastning for tiltalte, jf. straffeloven § 78 første ledd g). Tiltaltes personlige forhold utgjør et formildende moment i utmålingen.", "Forsvarer har anført at lang saksbehandlingstid utgjør et formildende moment, jf. straffeloven § 78 første ledd e). Det må foretas en konkret vurdering om saksbehandlingen har tatt lengre tid enn hva som er rimelig ut i fra lovbruddets art. I lovforarbeidene er det presisert at «[k]onkrete omstendigheter i den enkelte saken kan gi berettiget grunn til at saksbehandlingstiden er kortere eller lengre enn det som er vanlig for normaltilfellet av lovbruddets art.»", "Retten viser til at saken pådømmes i tingretten under ett år etter det straffbare forholdet. Etter bevisførselen legger retten til grunn at narkotikaen ble funnet av politiet den 20.01.2022 og sendt til Kripos for analyse den 28.01.2022. Rapport om kriminalteknisk undersøkelse forelå først 05.09.2022. Retten påpeker at det kan stilles spørsmål ved tidsbruken til analysen.", "Tiltalte ble først gjort kjent med mistanken i saken i politiavhør den 12.07.2022. Dette på grunn av etterforskningstaktiske hensyn av brannen. Retten viser til at regelen om lang saksbehandlingstid som et formildende moment særlig er begrunnet i den merbelastning som siktede påføres ved å ha en straffesak som trekker unødig ut i tid. Ettersom tiltalte først ble gjort kjent med mistanken i juli 2022, anser retten at tidsbruken ikke representerer noe merbelastning for ham.", "Etter en helhetsvurdering er retten kommet til at lang saksbehandlingstid ikke kommer i betraktning som et formildende moment i denne saken.", "For øvrig foreligger ikke andre formildende eller skjerpende omstendigheter i saken.", "Etter en samlet vurdering av overtredelsen og tiltaltes personlige forhold er retten kommet til at samfunnsstraff er riktig reaksjon. Tiltalte er orientert om hva samfunnsstraff innebærer og har samtykket til samfunnsstraff, jf. straffeloven § 48 første ledd c. Hensynet til straffens formål taler ikke mot samfunnsstraff, jf. straffeloven § 48 første ledd b. Etter en konkret vurdering fastsettes samfunnsstraffen til 45 timer med en gjennomføringstid på 120 dager, subsidiært 45 dager fengsel, jf. straffeloven § 49.", "Aktor har lagt ned påstand om saksomkostninger fastsatt etter rettens skjønn. Retten er kommet til at det ikke er grunnlag for å fravike lovens hovedregel om at en siktet som blir dømt i en offentlig straffesak pålegges å erstatte statens nødvendige omkostninger ved saken, jf. straffeprosessloven § 436. Tiltalte opplyste i retten at han ikke har gjeld og at han har inntekt på «et par hundretusen» inneværende år. Av hensyn til tiltaltes økonomiske evne fastsettes omkostningene passende til 2 500 kroner, jf. straffeprosessloven § 437 tredje ledd.", "Dommen er enstemmig.", "DOMSSLUTNING"]}}}