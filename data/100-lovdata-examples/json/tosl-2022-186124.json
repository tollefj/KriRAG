{"id": "/dokument/TRSTR/avgjorelse/tosl-2022-186124", "introduction": ["A er født [00.00.1979] og bor i [adresse1]. Han har ca. 500 000 kroner i brutto årsinntekt, ca. 1 500 000 kroner i netto formue og er skilt uten forsørgeransvar.", "Ved tiltalebeslutning utferdiget av Oslo statsadvokatembeter den 19.12.2022 er han satt under tiltale ved Oslo tingrett for overtredelse av", "I Straffeloven § 266afor gjentatte ganger å ha truet, kontaktet eller gjennom andre sammenlignbare handlinger forfulgt en annen på en måte som var egnet til å fremkalle frykt eller engstelse.Grunnlag:I perioden fredag 21. oktober til mandag 31. oktober 2022 på bopel i [adresse1] eller annet sted sendte han flere titalls e-poster til Bs ektefelle og skrev bl.a at «Kommer en dag C hvor jeg får tilbake D og legger cash på bordet til folk son knekker bena til B» og «knuser trynet til B» og «Jeg driter i Oslo politi», til tross for at han ved Oslo tingretts dom av 21. mars 2022 ble ilagt kontaktforbud mot B i 5 år, samt at han ved samme dom og tre tidligere dommer fra 2019-2020 er straffet for gjentatte trusler og brudd på besøksforbud overfor henne.II Straffeloven § 266for ved skremmende eller plagsom opptreden eller annen hensynsløs atferd å ha forfulgt en person eller på annen måte krenket en annens fred.Grunnlag:a)Lørdag 20. august 2022 fra ca. kl. 15.00 til ca. kl. 19.00 i [adresse2] eller annet sted i Norge ringte han E 20 ganger og sendte henne 16 meldinger og forlangte at hun skulle betale 8 millioner til sin ekssamboer, og uttalte at han visste hvor hun bodde og hvor han skulle finne henne eller lignende.b)Torsdag 20. oktober 2022 på bopel i [adresse1] ringte han gjentatte ganger og/eller sendte ca 80 tekstmeldinger til F.III Straffeloven § 263for i ord eller handling å ha truet med straffbar atferd under slike omstendigheter at trusselen var egnet til å fremkalle alvorlig frykt.Grunnlag:Onsdag 24. august 2022 ca. kl. 08.30 og på bopel i [adresse1] eller annet sted sendte han en rekke sms'er til F, hvor han blant annet skrev:-«Hører du truer meg og G. Sistnevnte er i vennekretsen til H og I. Jeg var inne i huset ditt på [sted1] med din bror for 2 uker siden. Jeg kjenner halve Balkan. Truer du meg en gang til får vi snakkes»-«Aldri lek med mafiaen på [sted5]. De har midler»-«Jeg har kapasitet. Høyere og større enn F og J».-«Kommer beskjed til kona til F om at han voldtok kvinne og økonomisk krim. Derfor fikk han fyken. Det blir disset ned. Albania står bak alt. Du truet A, mr. F. Nå kommer smellen. Jeg er større enn du er. Prøver du deg, sender jeg 45 mann til [sted1]. Din halvfeite fitte».-«Kona til F er død i kveld hvis jeg vil».", "Hovedforhandling ble holdt 19.01.2023. Tiltalte møtte og erkjente seg skyldig etter post II og III i tiltalen. Tiltalte erkjente også det faktiske grunnlaget i post I. Retten mottok forklaring fra 6 vitner. Det ble foretatt slik dokumentasjon som framgår av rettsboken.", "Aktor la ned påstand om at tiltalte dømmes i samsvar med tiltalebeslutningen til fengsel i 1 år og 3 måneder som en fellesstraff med Oslo tingretts dom av 21.03.2022. Aktor begjærte videre at tiltalte idømmes kontaktforbud overfor F i en periode på 2 år, samt at tiltalte dømmes til å betale saksomkostninger fastsatt etter rettens skjønn.", "Bistandsadvokaten la ned påstand om at tiltalte dømmes til å betale oppreisningserstatning til B fastsatt etter rettens skjønn.", "Forsvarer la ned påstand om at tiltalte anses på mildeste måte. I tillegg ble det presisert at tiltalte erkjenner ansvarsgrunnlag for oppreisningserstatning, men at utmålingen overlates til rettens skjønn."], "paragraphs": {"KAPITTEL_1-1": {"title": "Skyldspørsmålet", "content": ["Retten er kommet til at det er bevist utover enhver rimelig tvil at tiltalte har forholdt seg som beskrevet i grunnlagene i tiltalebeslutningen. Retten er også kommet til at tiltalte, vurdert som edru, handlet forsettlig, jf. straffeloven § 22 og § 25 tredje ledd. I bevisvurderingen har retten lagt vekt på tiltaltes forklaring med tilståelse av forholdene både hva gjelder de faktiske handlingene og subjektiv skyld, vitneforklaringene fra de fornærmede og dokumentbevis som viser korrespondansene.", "Hva gjelder lovanvendelsen er retten kommet til at post II rammes av straffeloven § 266 og at post III rammes av straffeloven § 263. Vilkårene for straff er oppfylte. Tiltalte domfelles i tråd med anklagen for disse tiltalepunktene.", "Forsvarer har anført at post I ikke rammes av straffeloven § 266a.", "Straffeloven § 266a setter straff for den som «gjentatte ganger truer, følger etter, iakttar, kontakter eller gjennom andre sammenlignbare handlinger forfølger en annen på en måte som er egnet til å fremkalle frykt eller engstelse». I lovforarbeidene er det presisert at bestemmelsen er ment å ramme personforfølgelse ved at en eller flere typer handlinger som i seg selv kan være mindre alvorlige, gjentas systematisk og over noe tid og dermed innebærer en alvorlig krenkelse av den som rammes, jf. Prop.42 L (2015–2016) side 15.", "Ordlyden «andre sammenlignbare handlinger» viser at bestemmelsen ikke inneholder en uttømmende oppregning av hvilke type handlinger som omfattes. I LE-2018-69996 fremgår at det ikke kreves en form for direkte kontakt eller direkte kommunikasjon mellom tiltalte og fornærmede. I nevnte dom ble pågang mot fornærmedes familie og nettverk ansett å være handlinger som rammes av bestemmelsen. Det er også klart at elektroniske henvendelser er omfattet, jf. LB-2022- 89995. Handlingene i denne saken gjelder e-poster sendt til fornærmedes ektefelle. Etter rettens vurdering er dette handlinger som etter sin art kan rammes av bestemmelsen.", "Et sentralt vilkår er at handlingene «forfølger en annen på en måte som er egnet til å fremkalle frykt eller engstelse». I lovforarbeidene er det presisert at det i vurderingen av vilkårene frykt eller engstelse må ses hen til situasjonen som helhet, jf. Prop.42 L (2015–2016) side 24. På samme side er det presisert at det ikke er et vilkår at gjerningspersonen tidligere har skadet fornærmede eller andre.", "Retten viser til at tiltalte har sendt flere titalls e-poster i perioden 21. oktober til 31. oktober 2022 til fornærmedes ektefelle. Særlig sentralt for rettens vurdering er følgende e-poster:", "Retten presiserer at de tre første strekpunktene er nevnt i grunnlaget i tiltalebeslutningen. Tiltalebeslutningen inneholder ikke en uttømmende sitering. Det som fremgår i grunnlaget er at det er sendt et titalls meldinger med blant annet de som er fremhevet. Etter rettens vurdering ligger i de øvrige e-postene også innenfor det forholdet tiltalen gjelder, jf. straffeprosessloven § 38.", "Som bakteppe for e-postene viser retten til at fornærmede og tiltalte tidligere var samboere. I 2005 fikk de sønnen D. Samme år ble det samlivsbrudd. Tiltalte har ikke hatt kontakt med sønnen siden han var 5 år. Etter rettens vurdering tilsier mengden e-poster, intensiteten og grovheten i innholdet og situasjonen mellom tiltalte og fornærmede at de oppfyller vilkårene for å være en forfølgelse som er egnet til å fremkalle frykt eller engstelse.", "Det er også et vilkår om at denne forfølgelsen må vært gjort «gjentatte ganger». Ordlyden innebærer at enkeltstående handlinger ikke rammes av bestemmelsen. I lovforarbeidene er det fremhevet at bestemmelsen er ment å ramme handlinger som «gjentas systematisk og over noe tid», jf. Prop.42 L (2015–2016) side 15. Retten viser til at handlingene i denne saken er begått over en periode fra 21. oktober til 31. oktober 2022. Selve tidsforløpet kan ikke anses å være særlig lenge, men retten viser til at det i dette tidsrommet er sendt flere titalls meldinger hvorav innholdet i flere meldingene er av alvorlig karakter. Mengden meldinger tilsier etter rettens vurdering at vilkår om «gjentatte ganger» er oppfylt. Det noe korte tidsperioden rokker ikke ved dette.", "Retten er etter dette kommet til at vilkårene i straffeloven § 266a er oppfylte. Retten er også kommet til at tiltalte holdt det mest sannsynlig at han ved å sende e-postene gjentatt ganger forfulgte fornærmede på en måte som var egnet til å fremkalle frykt eller engstelse. Tiltalte handlet forsettlig. Vilkårene for straff er oppfylte.", "Tiltalte domfelles for overtredelse av straffeloven § 266a."]}, "KAPITTEL_1-2": {"title": "Straffutmåling", "content": ["Det skal utmåles en straff for overtredelse av straffeloven § 266a, straffeloven § 266 (to tilfeller) og straffeloven § 263.", "Tiltalte er tidligere domfelt for lignende krenkelser mot blant annet B. I Oslo tingretts dommer av 17. juni 2019, 27. august 2020 og 21. mars 2022 ble han dømt for å ha krenket besøksforbud og trusler mot B. Tiltalte er også domfelt to ganger for hensynsløs atferd mot andre fornærmede. Straffeloven § 79 første ledd a) og b) om fastsetting av straff ut over lengstestraffen kommer til anvendelse.", "Etter fast praksis skal retten ta utgangspunkt i det mest alvorlige forholdet. Deretter skal det gis et tillegg i straffen for de øvrige overtredelsene jf. HR-2017-1282-A avsnitt 75.", "Det alvorligste forholdet i denne saken er overtredelsen av straffeloven § 266a. Bestemmelsen har en strafferamme på fengsel inntil 4 år. For den konkrete utmålingen har retten funnet veiledning i LE-2018-69996. I denne saken kom lagmannsretten til 1 års fengsel for overtredelse av straffeloven § 266a og § 266. Overtredelsen av § 266a besto i at tiltalte over en periode på 20 dager hadde kontaktet fornærmedes familie og omgangskrets og blant annet truet med selvmord. Retten viser til at forholdene er sammenlignbare i form av at krenkelsen gjelder elektronisk kontakt indirekte via fornærmedes krets. Retten påpeker at krenkelsene i denne saken er begått over et noe kortere tidsrom, at kontakten er begrenset til en person herunder fornærmedes ektefelle, men at innholdet i meldingene er av noe mer graverende art siden de er truende overfor fornærmede.", "I LE-2018-69996 ble det i skjerpende retning lagt vekt på at tiltalte tidligere er domfelt for lignende krenkelser og i formildende retning lagt vekt på uforbeholden tilståelse. Retten påpeker at dette også er tilfelle i saken retten har til behandling. Det vises også til at utgangspunktet er at gjengangertillegg som hovedregel gir et tillegg i form av en betydelig betinget fengselsstraff, se HR-2018-1167-U. Etter rettens vurdering er det i denne saken grunnlag for å gjøre unntak fra dette utgangspunktet. Tiltalte er domfelt en rekke ganger for likende handlinger, hvorav flere tilfeller med krenkelser av fornærmede. Dette viser en vedvarende mangel på respekt for fornærmedes personlige frihet og fred. Etter rettens vurdering kvalifiserer post I til ubetinget fengsel i opp mot 1 år.", "Post II om hensynsløs atferd har en strafferamme på bot eller fengsel inntil 2 år. Etter rettens vurdering er disse overtredelsene isolert å anse som bøteforhold, men får i denne saken betydning som straffeskjerpende moment i den samlede utmålingen av fengselsstraffen, jf. straffeprosessloven § 40 andre ledd. Retten har tatt høyde for tilståelsesrabatt for post II. Post III om trusler har en strafferamme på bot eller fengsel inntil 1 år. Sett hen til alvoret i truslene, gjentakelseselementet og tilståelsen er retten kommet til at denne posten isolert kvalifiserer til en kortere fengselsstraff.", "Etter en samlet vurdering er retten kommet til at forholdene i denne saken kvalifiserer til fengsel i 1 år og 1 måneder.", "Tiltalte ble ved Oslo tingretts dom av 21.03.2022 dømt til fengsel i 1 år og 2 måneder. Tiltalte ble prøveløslatt den 17.08.2022, men har begått ny kriminalitet i prøvetiden. Resterende tid til soning av dommen er 52 dager. Retten er kommet til at den resterende tiden skal fullbyrdes, jf. straffegjennomføringsloven § 45. Det avsies således en fellesstraff med ovennevnte dom.", "Etter en samlet vurdering fastsettes fellesstraffen til 1 år og 2 måneder. Utholdt varetekt kommer til fradrag med 80 dager, jf. straffeloven § 83."]}, "KAPITTEL_1-3": {"title": "Kontaktforbud", "content": ["Aktor har begjært at tiltalte ilegges kontaktforbud overfor F i en periode på 2 år. Tiltalte har i sin forklaring akseptert kontaktforbud. Retten er kommet til at vilkårene for kontaktforbud er oppfylte, jf. straffeloven § 57. Kontaktforbudet fastsettes til 2 år. Forbudet trer i kraft når dommen er rettskraftig, jf. straffeloven § 58 første ledd."]}, "KAPITTEL_1-4": {"title": "Oppreisningserstatning", "content": ["Bistandsadvokaten har på vegne av fornærmede B fremmet sivilt krav på oppreisningserstatning, jf. straffeprosessloven § 428. Vilkårene for oppreisningserstatning etter skadeserstatningsloven § 3-5 bokstav b), jf. § 3-3 er oppfylte ved domfellelse for overtredelse av straffeloven § 266 a, jf. HR-2019-563-A avsnitt 62. Tiltalte har også erkjent ansvarsgrunnlag. Retten er kommet til at det skal utmåles erstatning.", "Skadeserstatningsloven § 3-5 regulerer at utmålingen skal være «en slik engangssum som retten finner rimelig til erstatning (oppreisning) for den voldte tort og smerte og for annen krenking eller skade av ikke-økonomisk art.» I praksis er det i utmålingen også lagt vekt på handlingens objektive grovhet, skadevolderens skyld, fornærmedes subjektive opplevelse av krenkelsen og arten og omfanget av de påførte skadevirkninger, se Rt-2004-1797 avsnitt 39 [skal vel være Rt-2004-1794, Lovdatas anm.].", "Retten er kommet til at oppreisningserstatningen i denne saken settes til 60 000 kroner. I vurderingen har retten lagt vekt på at krenkelsene har vært meget belastende for B. Hun har behov for oppfølging av psykolog, samt at det er iverksatt sikkerhetstiltak på arbeidsplassen og i hjemmet. Retten legger også betydelig vekt på at tiltalte ble dømt til å betale fornærmede B oppreisningserstatning i hhv. 2019 på 15 000 kroner, 2020 på 25 000 kroner og 2022 på 35 000 kroner. Gjentakelse av krenkelser og alvorligheten i denne saken tilsier at oppreisningserstatningen forhøyes betydelig.", "Oppreisningserstatningen fastsettes til 60 000 kroner. Oppfyllelsesfristen er to uker fra forkynnelsen av dommen, jf. straffeprosessloven § 432 tredje ledd, jf. tvisteloven § 19-7."]}, "KAPITTEL_1-5": {"title": "Saksomkostninger", "content": ["Aktor har lagt ned påstand om saksomkostninger fastsatt etter rettens skjønn. Hovedregelen er at en siktet som blir dømt i en offentlig straffesak skal pålegges å erstatte statens nødvendige omkostninger i saken, jf. straffeprosessloven § 436.", "Tiltalte er for tiden i varetekt. Han blir nå dømt til en lengre fengselsstraff og ansvar for et betydelig oppreisningsbeløp. Tiltalte har også erkjent de faktiske forholdene i tiltalebeslutningen. Etter rettens syn tilsier disse omstendighetene at tiltalte ikke dømmes til å betale saksomkostninger.", "Dommen er enstemmig.", "DOMSSLUTNING", "til fengsel i 1 år og 2 måneder.", "Straffen er en fellesstraff med Oslo tingretts dom av 21.03.2022, jf. straffegjennomføringsloven § 45.", "Varetekt kommer til fradrag med 80 dager, jf. straffeloven § 83."]}, "KAPITTEL_1": {"title": "Rettens vurdering", "content": ["Retten er kommet til at det er bevist utover enhver rimelig tvil at tiltalte har forholdt seg som beskrevet i grunnlagene i tiltalebeslutningen. Retten er også kommet til at tiltalte, vurdert som edru, handlet forsettlig, jf. straffeloven § 22 og § 25 tredje ledd. I bevisvurderingen har retten lagt vekt på tiltaltes forklaring med tilståelse av forholdene både hva gjelder de faktiske handlingene og subjektiv skyld, vitneforklaringene fra de fornærmede og dokumentbevis som viser korrespondansene.", "Hva gjelder lovanvendelsen er retten kommet til at post II rammes av straffeloven § 266 og at post III rammes av straffeloven § 263. Vilkårene for straff er oppfylte. Tiltalte domfelles i tråd med anklagen for disse tiltalepunktene.", "Forsvarer har anført at post I ikke rammes av straffeloven § 266a.", "Straffeloven § 266a setter straff for den som «gjentatte ganger truer, følger etter, iakttar, kontakter eller gjennom andre sammenlignbare handlinger forfølger en annen på en måte som er egnet til å fremkalle frykt eller engstelse». I lovforarbeidene er det presisert at bestemmelsen er ment å ramme personforfølgelse ved at en eller flere typer handlinger som i seg selv kan være mindre alvorlige, gjentas systematisk og over noe tid og dermed innebærer en alvorlig krenkelse av den som rammes, jf. Prop.42 L (2015–2016) side 15.", "Ordlyden «andre sammenlignbare handlinger» viser at bestemmelsen ikke inneholder en uttømmende oppregning av hvilke type handlinger som omfattes. I LE-2018-69996 fremgår at det ikke kreves en form for direkte kontakt eller direkte kommunikasjon mellom tiltalte og fornærmede. I nevnte dom ble pågang mot fornærmedes familie og nettverk ansett å være handlinger som rammes av bestemmelsen. Det er også klart at elektroniske henvendelser er omfattet, jf. LB-2022- 89995. Handlingene i denne saken gjelder e-poster sendt til fornærmedes ektefelle. Etter rettens vurdering er dette handlinger som etter sin art kan rammes av bestemmelsen.", "Et sentralt vilkår er at handlingene «forfølger en annen på en måte som er egnet til å fremkalle frykt eller engstelse». I lovforarbeidene er det presisert at det i vurderingen av vilkårene frykt eller engstelse må ses hen til situasjonen som helhet, jf. Prop.42 L (2015–2016) side 24. På samme side er det presisert at det ikke er et vilkår at gjerningspersonen tidligere har skadet fornærmede eller andre.", "Retten viser til at tiltalte har sendt flere titalls e-poster i perioden 21. oktober til 31. oktober 2022 til fornærmedes ektefelle. Særlig sentralt for rettens vurdering er følgende e-poster:", "Retten presiserer at de tre første strekpunktene er nevnt i grunnlaget i tiltalebeslutningen. Tiltalebeslutningen inneholder ikke en uttømmende sitering. Det som fremgår i grunnlaget er at det er sendt et titalls meldinger med blant annet de som er fremhevet. Etter rettens vurdering ligger i de øvrige e-postene også innenfor det forholdet tiltalen gjelder, jf. straffeprosessloven § 38.", "Som bakteppe for e-postene viser retten til at fornærmede og tiltalte tidligere var samboere. I 2005 fikk de sønnen D. Samme år ble det samlivsbrudd. Tiltalte har ikke hatt kontakt med sønnen siden han var 5 år. Etter rettens vurdering tilsier mengden e-poster, intensiteten og grovheten i innholdet og situasjonen mellom tiltalte og fornærmede at de oppfyller vilkårene for å være en forfølgelse som er egnet til å fremkalle frykt eller engstelse.", "Det er også et vilkår om at denne forfølgelsen må vært gjort «gjentatte ganger». Ordlyden innebærer at enkeltstående handlinger ikke rammes av bestemmelsen. I lovforarbeidene er det fremhevet at bestemmelsen er ment å ramme handlinger som «gjentas systematisk og over noe tid», jf. Prop.42 L (2015–2016) side 15. Retten viser til at handlingene i denne saken er begått over en periode fra 21. oktober til 31. oktober 2022. Selve tidsforløpet kan ikke anses å være særlig lenge, men retten viser til at det i dette tidsrommet er sendt flere titalls meldinger hvorav innholdet i flere meldingene er av alvorlig karakter. Mengden meldinger tilsier etter rettens vurdering at vilkår om «gjentatte ganger» er oppfylt. Det noe korte tidsperioden rokker ikke ved dette.", "Retten er etter dette kommet til at vilkårene i straffeloven § 266a er oppfylte. Retten er også kommet til at tiltalte holdt det mest sannsynlig at han ved å sende e-postene gjentatt ganger forfulgte fornærmede på en måte som var egnet til å fremkalle frykt eller engstelse. Tiltalte handlet forsettlig. Vilkårene for straff er oppfylte.", "Tiltalte domfelles for overtredelse av straffeloven § 266a.", "Det skal utmåles en straff for overtredelse av straffeloven § 266a, straffeloven § 266 (to tilfeller) og straffeloven § 263.", "Tiltalte er tidligere domfelt for lignende krenkelser mot blant annet B. I Oslo tingretts dommer av 17. juni 2019, 27. august 2020 og 21. mars 2022 ble han dømt for å ha krenket besøksforbud og trusler mot B. Tiltalte er også domfelt to ganger for hensynsløs atferd mot andre fornærmede. Straffeloven § 79 første ledd a) og b) om fastsetting av straff ut over lengstestraffen kommer til anvendelse.", "Etter fast praksis skal retten ta utgangspunkt i det mest alvorlige forholdet. Deretter skal det gis et tillegg i straffen for de øvrige overtredelsene jf. HR-2017-1282-A avsnitt 75.", "Det alvorligste forholdet i denne saken er overtredelsen av straffeloven § 266a. Bestemmelsen har en strafferamme på fengsel inntil 4 år. For den konkrete utmålingen har retten funnet veiledning i LE-2018-69996. I denne saken kom lagmannsretten til 1 års fengsel for overtredelse av straffeloven § 266a og § 266. Overtredelsen av § 266a besto i at tiltalte over en periode på 20 dager hadde kontaktet fornærmedes familie og omgangskrets og blant annet truet med selvmord. Retten viser til at forholdene er sammenlignbare i form av at krenkelsen gjelder elektronisk kontakt indirekte via fornærmedes krets. Retten påpeker at krenkelsene i denne saken er begått over et noe kortere tidsrom, at kontakten er begrenset til en person herunder fornærmedes ektefelle, men at innholdet i meldingene er av noe mer graverende art siden de er truende overfor fornærmede.", "I LE-2018-69996 ble det i skjerpende retning lagt vekt på at tiltalte tidligere er domfelt for lignende krenkelser og i formildende retning lagt vekt på uforbeholden tilståelse. Retten påpeker at dette også er tilfelle i saken retten har til behandling. Det vises også til at utgangspunktet er at gjengangertillegg som hovedregel gir et tillegg i form av en betydelig betinget fengselsstraff, se HR-2018-1167-U. Etter rettens vurdering er det i denne saken grunnlag for å gjøre unntak fra dette utgangspunktet. Tiltalte er domfelt en rekke ganger for likende handlinger, hvorav flere tilfeller med krenkelser av fornærmede. Dette viser en vedvarende mangel på respekt for fornærmedes personlige frihet og fred. Etter rettens vurdering kvalifiserer post I til ubetinget fengsel i opp mot 1 år.", "Post II om hensynsløs atferd har en strafferamme på bot eller fengsel inntil 2 år. Etter rettens vurdering er disse overtredelsene isolert å anse som bøteforhold, men får i denne saken betydning som straffeskjerpende moment i den samlede utmålingen av fengselsstraffen, jf. straffeprosessloven § 40 andre ledd. Retten har tatt høyde for tilståelsesrabatt for post II. Post III om trusler har en strafferamme på bot eller fengsel inntil 1 år. Sett hen til alvoret i truslene, gjentakelseselementet og tilståelsen er retten kommet til at denne posten isolert kvalifiserer til en kortere fengselsstraff.", "Etter en samlet vurdering er retten kommet til at forholdene i denne saken kvalifiserer til fengsel i 1 år og 1 måneder.", "Tiltalte ble ved Oslo tingretts dom av 21.03.2022 dømt til fengsel i 1 år og 2 måneder. Tiltalte ble prøveløslatt den 17.08.2022, men har begått ny kriminalitet i prøvetiden. Resterende tid til soning av dommen er 52 dager. Retten er kommet til at den resterende tiden skal fullbyrdes, jf. straffegjennomføringsloven § 45. Det avsies således en fellesstraff med ovennevnte dom.", "Etter en samlet vurdering fastsettes fellesstraffen til 1 år og 2 måneder. Utholdt varetekt kommer til fradrag med 80 dager, jf. straffeloven § 83.", "Aktor har begjært at tiltalte ilegges kontaktforbud overfor F i en periode på 2 år. Tiltalte har i sin forklaring akseptert kontaktforbud. Retten er kommet til at vilkårene for kontaktforbud er oppfylte, jf. straffeloven § 57. Kontaktforbudet fastsettes til 2 år. Forbudet trer i kraft når dommen er rettskraftig, jf. straffeloven § 58 første ledd.", "Bistandsadvokaten har på vegne av fornærmede B fremmet sivilt krav på oppreisningserstatning, jf. straffeprosessloven § 428. Vilkårene for oppreisningserstatning etter skadeserstatningsloven § 3-5 bokstav b), jf. § 3-3 er oppfylte ved domfellelse for overtredelse av straffeloven § 266 a, jf. HR-2019-563-A avsnitt 62. Tiltalte har også erkjent ansvarsgrunnlag. Retten er kommet til at det skal utmåles erstatning.", "Skadeserstatningsloven § 3-5 regulerer at utmålingen skal være «en slik engangssum som retten finner rimelig til erstatning (oppreisning) for den voldte tort og smerte og for annen krenking eller skade av ikke-økonomisk art.» I praksis er det i utmålingen også lagt vekt på handlingens objektive grovhet, skadevolderens skyld, fornærmedes subjektive opplevelse av krenkelsen og arten og omfanget av de påførte skadevirkninger, se Rt-2004-1797 avsnitt 39 [skal vel være Rt-2004-1794, Lovdatas anm.].", "Retten er kommet til at oppreisningserstatningen i denne saken settes til 60 000 kroner. I vurderingen har retten lagt vekt på at krenkelsene har vært meget belastende for B. Hun har behov for oppfølging av psykolog, samt at det er iverksatt sikkerhetstiltak på arbeidsplassen og i hjemmet. Retten legger også betydelig vekt på at tiltalte ble dømt til å betale fornærmede B oppreisningserstatning i hhv. 2019 på 15 000 kroner, 2020 på 25 000 kroner og 2022 på 35 000 kroner. Gjentakelse av krenkelser og alvorligheten i denne saken tilsier at oppreisningserstatningen forhøyes betydelig.", "Oppreisningserstatningen fastsettes til 60 000 kroner. Oppfyllelsesfristen er to uker fra forkynnelsen av dommen, jf. straffeprosessloven § 432 tredje ledd, jf. tvisteloven § 19-7.", "Aktor har lagt ned påstand om saksomkostninger fastsatt etter rettens skjønn. Hovedregelen er at en siktet som blir dømt i en offentlig straffesak skal pålegges å erstatte statens nødvendige omkostninger i saken, jf. straffeprosessloven § 436.", "Tiltalte er for tiden i varetekt. Han blir nå dømt til en lengre fengselsstraff og ansvar for et betydelig oppreisningsbeløp. Tiltalte har også erkjent de faktiske forholdene i tiltalebeslutningen. Etter rettens syn tilsier disse omstendighetene at tiltalte ikke dømmes til å betale saksomkostninger.", "Dommen er enstemmig.", "DOMSSLUTNING", "til fengsel i 1 år og 2 måneder.", "Straffen er en fellesstraff med Oslo tingretts dom av 21.03.2022, jf. straffegjennomføringsloven § 45.", "Varetekt kommer til fradrag med 80 dager, jf. straffeloven § 83."]}}}