{"id": "/dokument/TRSIV/avgjorelse/tosl-2022-120011", "introduction": ["Saken gjelder framleggelse av dokument og opplysninger under forutsetning om taushetsplikt og lukkede dører.", "Saksøker, Ocean Sun AS, reiste 24. august 2022 sak mot saksøkte, Inseanergy AS, i sak om påstått patentinngrep Europeisk patent EP 3 829 054 B1 flytende fotoelektrisk energianlegg meddelt 25. mai 2022.", "Saksøker har i prosesskrift av 24. november 2022 provosert framlagt flere dokumenter og opplysninger.", "I prosesskrift av 16. desember 2022 er dette besvart, men slik at man for noen opplysninger vil fremlegge dokumentasjon som belyser selskapets nettofortjeneste under forutsetning av at det først treffes en kjennelse om at dokumentasjonen underlegges taushetsplikt og behandles for lukkede dører, jf. tvisteloven § 22-12, underlegges referatforbud, jf. domstolloven § 129 (2) og unntas fra offentlighetens innsyn, jf. tvisteloven § 14-3 (1).Dette gjelder:", "«Avtalen mellom Inseanergy AS og Gadus Group AS omtalt i pressemelding 8. september 2022 og som er opplyst å være signert 18. august 2022.»«Avtalen mellom Inseanergy AS og Bjørøya AS omtalt i pressemelding 7. november 2022 og som er opplyst å være signert 4. november 2022.»«Prosjektregnskap som viser brutto salgsinntekter og direkte henførebare kostnader forbundet med Inseanergys levering av flytende solenergianlegg til Gadus Group AS og Bjørøya AS.»", "Saksøker har i prosesskrift 9. januar 2023 har ingen innvendinger til at det etableres et konfidensialitetsregime.", "Ocean Sun ber om at rettens kjennelse i slutningen presiserer at taushetsplikten er begrenset til konfidensiell informasjon om Inseanergys fortjeneste og avtaler med Gadus Group AS og Bjørøya AS.", "Videre bes det om at det i slutningen inntas et punkt om hvem som kan motta bevismaterialet som er undergitt taushetsplikt. I tillegg til prosessfullmektig A og rettslig medhjelper B, bes det om at følgende personer gis adgang til den fremlagte dokumentasjonen:", "C, daglig leder og grunnlegger, Ocean Sun AS (vitne for Ocean Sun)", "D, CFO, Ocean Sun AS", "E, styreleder, Ocean Sun AS", "F, patentrådgiver, selvstendig næringsdrivende", "G, forskningsdirektør, SINTEF, avdeling skip og havkonstruksjoner (sakkyndig vitne for Ocean Sun)", "Saksøkte har besvart dette i prosesskrift av 19. januar 2023.Ocean Sun ber om at det i rettens kjennelse presiseres at taushetsplikten er begrenset til «konfidensiell informasjon om Inseanergys fortjeneste og avtaler med Gadus Group AS og Bjørøya AS». Dette er i tråd med begjæringen og Inseanergy har ingen innvendinger mot en slik begrensning. Det Inseanergy vil fremlegge etter at kjennelse er avsagt, er som nevnt opplysninger og dokumentasjon som belyser selskapets nettofortjeneste.Inseanergy er enig i at det er hensiktsmessig med en slik liste, men listen må etter Inseanergys oppfatning snevres inn. Inseanergy kan ikke se at det sakkyndige vitnet G eller patentrådgiver F har behov for tilgang til kommersiell informasjon. Når det gjelder referatforbud har denne side noe varierende erfaring med om det medtas særskilt eller ikke. Det sentrale er imidlertid at det avsies en kjennelse om at ovennevnte opplysninger og dokumentasjon mottas av retten og de navngitte personene under pålegg om taushetsplikt, at forhandlingen skjer for lukkede dører, og at informasjonen og dokumentene unntas fra allmenhetens innsynsrett og ikke gjengis i de offentlige domsgrunner.", "Det har ikke kommet ytterligere prosesskrift om dette spørsmålet."], "paragraphs": {"KAPITTEL_1": {"title": "Rettens vurdering", "content": ["Retten legger til grunn at de omhandlede dokumenter og opplysninger inneholder forretningshemmeligheter jf. tvisteloven § 22-10. Dokumentet framlegges med saksøktes samtykke og da gjelder tvisteloven § 22-12 om taushetsplikt og lukkede dører som gjengis", "Retten tar begjæringen til følge og presiserer at følgende personer kan få tilgang: A, B, C, D og E. Retten er enig med saksøktes innvendinger mot G og F.", "Retten presiserer i slutningen videre at det skal være referatforbud selv om det egentlig følger implisitt av taushetsplikten.", "Allmennheten skal nektes innsyn i disse bevisene jf. tvisteloven § 14-4 tredje ledd bokstav a)", "Retten tar begjæringen til følge.", "SLUTNING", "Retten pålegger taushetsplikt om «konfidensiell informasjon om Inseanergys fortjeneste og avtaler med Gadus Group AS og Bjørøya AS».Følgende personer kan få tilgang til opplysningene: A, B, C, D og E med taushetsplikt..Forhandling om beviset skjer for lukkede dører og det er referatforbud av denne del av forhandlingene.Allmennheten skal ikke ha innsyn i bevisene"]}}}