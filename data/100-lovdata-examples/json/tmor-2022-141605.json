{"id": "/dokument/TRSTR/avgjorelse/tmor-2022-141605", "introduction": ["A er født [00.00.1968] og bor i [sted].", "Politimesteren i Møre og Romsdal har ved forelegg av 14. september 2022, som ikke er vedtatt, i medhold av straffeprosessloven § 268 satt A under tiltale ved Møre og Romsdal tingrett for overtredelse av:", "Vegtrafikkloven § 31 første ledd, jf. § 5, jf. skiltforskriften § 8 skiltnummer 362 «Fartsgrense»for å ha kjørt i strid med skilt nr 362 «Fartsgrense» som forbyr kjøring med høyere hastighet enn angitt antall km/t.Grunnlag:Onsdag 14. september 2022 kl. 11.01 på fv. 650 – Vestre i Ålesund kjørte han en lastebil [kjennemerke] med en hastighet av 69 km/t, til tross for at høyeste tillatte hastighet på stedet ved skilt var 50 km/t.", "Hovedforhandling ble holdt 10. november 2022. Retten hadde i medhold av straffeprosessloven § 276 første ledd funnet det ubetenkelig å sette rett uten meddommere. Tiltalte møtte og erkjente seg ikke skyldig etter tiltalebeslutningen. Retten mottok forklaring fra to vitner, og det ble foretatt slik dokumentasjon som framgår av rettsboken.", "Aktor la ned påstand om at tiltalte dømmes i samsvar med tiltalebeslutningen til en bot på kr. 7 000, subsidiært 7 dager fengsel. Videre la aktor ned påstand om at tiltalte idømmes sakskostnader etter rettens skjønn."], "paragraphs": {"KAPITTEL_1-1": {"title": "Saksomkostninger", "content": ["Tiltalte er dømt, og skal etter hovedregelen erstatte det offentliges saksomkostninger, jf. straffeprosessloven § 436. Retten finner ikke grunn til å gjøre unntak fra hovedregelen, og fastsetter saksomkostningene skjønnsmessig til kr. 2 000.", "DOMSSLUTNING"]}, "KAPITTEL_1": {"title": "Rettens vurdering", "content": ["På formiddagen onsdag 14. september 2022 holdt politiet laserkontroll ved fylkesveg 650 i Vestre i Ålesund kommune. Fartsgrensen på stedet er 50 km/t. Politibetjent Mathias Mauren opererte lasermåleren på kontrollpost og politioverbetjent Jarle Paul Opsal stoppet de aktuelle bilene på stoppost. Bilene som ble kontrollert kjørte i retning Stordalen og ble målt bakfra.", "Kl. 11.01 passerte en hvit lastebil med kjennemerke [kjennemerke] kontrollpost. Tiltalte var fører av lastebilen. En personbil som kom kjørende foran lastebilen til samme tid ble også målt i kontrollen. I henhold til loggen fra trafikkontrollen og forklaringene til politibetjentene ble lastebilen målt til en hastighet på 69 km/t og personbilen foran til 64 km/t.", "Tiltalte har erkjent at han kjørte for fort, men ikke så fort som 69 km/t.", "Både politioverbetjent Opsal og politibetjent Mauren har forklart at lasermåleren ble kontrollert både før oppstart og etter avslutningen av kontrollen uten at det ble funnet avvik. Politibetjent Mauren har videre forklart at målingen ble gjennomført i henhold til instruks, noe retten legger til grunn.", "Retten kan ikke se at det foreligger omstendigheter som tilsier at målingen er feil eller at feil bil er målt. Lasermåleren var montert på stativ under målingen. Dersom det hadde vært bevegelse i apparatet under målingen eller dersom det hadde skjedd en såkalt sveipmåling, hvor målingen traff ulike deler av lastebilen, ville det kommet en feilmelding og lasermåleren ville ikke vist et fartsresultat. Retten viser til forklaringen fra politibetjent Mauren om dette. Stedet fartskontrollen er gjennomført er også et sted politiet jevnlig holder kontroller og er vurdert å være et godt egnet sted, hvor personen på stoppost vil kunne se bilene hele veien fra kontrollpost til stoppost. Begge politibetjentene forklarte også at det ikke er noe problem å måle flere biler som kommer samtidig selv om det er en sving like etter kontrollpost. Lastebilen og personbilen ble også målt til ulik fart. De målte hastighetene, hvor personbilen skal ha kjørt i 64 km/t og lastebilen som tiltalte kjørte i 69 km/t, samsvarer med politioverbetjent Opsals forklaring om at han fra stoppost observerte at lastebilen innhentet personbilen etter å ha passert kontrollposten.", "Lastebilen tiltalte kjørte var utstyrt med fartsskriver. Tiltalte har fremlagt utskrift fra fartsskriveren. Ut ifra utskriften hadde tiltalte en fart mellom 55 og 64 km/t de siste minuttene før han ble stoppet. Tiltalte mener dette viser at fartsmålingen må være feil.", "Retten er ikke enig i dette. Det stilles strenge krav til bruk og kalibrering av politiets lasermålerapparat. Kravene er i dette tilfellet fulgt. Fartsskriveren har som hovedformål å måle førerens kjøre- og hviletid, der fartsregistrering er en av flere funksjoner. Lasermålerapparatet har en helt annen nøyaktighetsgrad enn en fartsskriver. Dette illustreres av at det i rettspraksis er lagt til grunn at utskrift fra en fartsskriver ikke vil oppfylle beviskravet for en fartsovertredelse i en straffesak. En fartsskriver vil også være i forskriftsmessig stand selv om den har et avvik på +/- 6 km/t. Retten finner derfor ikke at utskriften fra fartsskriveren kan reise tvil om lasermålingens riktighet.", "Retten finner etter dette at det er bevist utover enhver rimelig tvil at tiltalte kjørte i 69 km/t til tross for at fartsgrensen var 50 km/t og at han har handlet uaktsomt ved at han ikke fulgte med på hvor fort han kjørte. Både de objektive og subjektive vilkår for straff er oppfylt, og tiltalte dømmes i henhold til tiltalen.", "Tiltalte fikk i utgangspunktet utstedt et forelegg på kr. 6 000. Beløpet er i samsvar med gjeldende standardiserte bøtesatser ved trafikkovertredelser. Det fremgår av forelegget at en påstand ved en hovedforhandling vil være en bot på kr. 7 000. Straffen settes i tråd med dette til en bot på kr. 7 000, subsidiært 7 dager fengsel dersom boten ikke betales, jf. straffeloven § 55.", "Tiltalte er dømt, og skal etter hovedregelen erstatte det offentliges saksomkostninger, jf. straffeprosessloven § 436. Retten finner ikke grunn til å gjøre unntak fra hovedregelen, og fastsetter saksomkostningene skjønnsmessig til kr. 2 000.", "DOMSSLUTNING"]}}}