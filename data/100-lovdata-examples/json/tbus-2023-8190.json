{"id": "/dokument/TRSTR/avgjorelse/tbus-2023-8190", "introduction": ["A er født [00.00.1991] og er p.t. i varetekt, Kragerø fengsel. Hun er ufør, ugift og har ingen å forsørge.", "Ved tiltalebeslutning utferdiget av politimesteren i Sør-Øst er hun satt under tiltale ved Buskerud tingrett for overtredelse av", "I Straffeloven § 321for å ha tatt en gjenstand som tilhører en annen, med forsett om å skaffe seg eller andre en uberettiget vinning ved å selge, forbruke eller på annen måte tilegne seg den.Grunnlag:a)Fredag 5. februar 2021 ca. kl. 19.00 i butikken Hennes & Mauritz i Nygata 6 i Oslo tok hun diverse varer for en samlet verdi av kr 4 707,– uten å betale for varene.b)natt til mandag 14. februar 2022 i [adresse1], brøt hun opp postkasser på borettslagets poststativ og borttok post.c)Fredag [dato] 2022 kl. 22.19 i Bjørnstjerne Bjørnsons gate 60 i Drammen, på KIWI Strømsø tok hun diverse varer for til sammen 1 609 kroner, uten å betale for varene.II Straffeloven § 231 første leddfor ulovlig å ha tilvirket, innført, utført, ervervet, oppbevart, sendt eller overdratt narkotika.Grunnlag:a)Søndag 11. april 2021, ca kl. 02.58 på E-18 Torsbuåsen i Arendal, oppbevarte hun av ca. 1 gram heroin.b)Onsdag 13. oktober 2021 kl. 05.19 i [adresse2] oppbevarte hun 1,3 gram heroin.c)Søndag 2. januar 2022 kl. 16.05 i [adresse1] oppbevarte hun ca. 20,9 gram hasj og 12 Ksalol piller.III Straffeloven § 342 tredje ledd, jf. første leddfor å ha tatt en motorvogn og brukt eller forføyet over den.Grunnlag:Søndag 25. april 2021 kl. 09.32 i Landfalløya 47B i Drammen tok hun en Peugot personbil med kjennemerke [kjennemerke1] tilhørende selskapet Rent a Car Vestfold AS, og kjørte med den i distriktet inntil den ble funnet av politiet i Sande dagen etter.Subsidiært: Straffeloven § 332for å ha mottatt eller skaffet seg eller andre del i utbytte av en straffbar handling. Likestilt med utbytte er en gjenstand, fordring eller tjeneste som trer istedenfor det.Grunnlag:I perioden mellom søndag 25. april 2021 kl. 09.32 og mandag 26. april kl.14.10, i Drammen eller annet sted, mottok hun en Peugot personbil med kjennemerke [kjennemerke1], som var fravendt rette eier ved en straffbar handling.IV Straffeloven § 342 tredje ledd, jf. første ledd, jf. straffeloven § 15for å ha tatt en motorvogn og brukt eller forføyet over den.Grunnlag:Lørdag 1. januar 2022, om formiddagen i [adresse3] tok hun J personbil [kjennemerke2] og kjørte med bilen i distriktet inntil den ble funnet av politiet i [adresse1] dagen etter.Subsidiært: Straffeloven § 332for å ha mottatt eller skaffet seg eller andre del i utbytte av en straffbar handling. Likestilt med utbytte er en gjenstand, fordring eller tjeneste som trer istedenfor det.Grunnlag:I perioden mellom lørdag 1. januar 2022 kl. 08.00 og søndag 2. januar 2022, i Drammen eller annet sted, mottok hun en Nissan personbil med kjennemerke [kjennemerke2], som var fravendt rette eier ved en straffbar handling.V Straffeloven § 321, jf. straffeloven § 15for å ha tatt en gjenstand som tilhører en annen, med forsett om å skaffe seg eller andre en uberettiget vinning ved å selge, forbruke eller på annen måte tilegne seg den.Grunnlag:Tirsdag 27. april 2021 kl. 04.20 i [adresse4], tok hun medisinsk utstyr fra to ambulanser, eller medvirket til dette.VI Straffeloven § 332for å ha mottatt eller skaffet seg eller andre del i utbytte av en straffbar handling. Likestilt med utbytte er en gjenstand, fordring eller tjeneste som trer istedenfor det.Grunnlag:a)Søndag 2. januar 2022 kl. 16.30 i [adresse1], var hun i besittelse av førerkort tilhørende C, som var fravendt rette eier ved en straffbar handling.b)Søndag 2. januar 2022 kl. 16.30 i [adresse1], var hun i besittelse av honørrabattkort tilhørende B, som var fravendt rette eier ved en straffbar handling.c)Søndag 2. januar 2022 kl. 16.30 i [adresse1], var hun i besittelse av bankkort tilhørende D, som var fravendt rette eier ved en straffbar handling.d)Søndag 2. januar 2022 kl. 16.30 i [adresse1], var hun i besittelse av førerkort tilhørende K, som var fravendt rette eier ved en straffbar handling.e)Søndag 2. januar 2022 kl. 16.30 i [adresse1], var hun i besittelse av førerkort og bankkort tilhørende L, som var fravendt rette eier ved en straffbar handling.f)Søndag 2. januar 2022 kl. 16.30 i [adresse1], var hun i besittelse av kort tilhørende E, som var fravendt rette eier ved en straffbar handling.g)Onsdag 7. september 2022 kl. 03.30 i [adresse5] var hun i besittelse av en Nakamura Grade 4.27W el-sykkel, til tross for at hun visste at den var utbytte av en kriminell handling.VII Straffeloven § 323 første ledd, jf. § 321for å ha tatt en gjenstand som tilhørte en annen, med forsett om å skaffe seg eller andre en uberettiget vinning ved å selge, forbruke eller på annen måte tilegne seg den. Straffskylden er liten fordi det gjelder en ubetydelig verdi og forholdene for øvrig tilsier det.Grunnlag:a)Torsdag 18. februar 2021 ca. kl. 15.45 i Jernbanetorget 6 i Oslo tok hun en pakke frysetape og en pakke Pierre Robert Thin Wool til en samlet verdi av kr 205,90,– fra NG Kiwi Oslo Akershus AS.b)Tirsdag 9. mars 2021 kl. 22.30 i Bjørnstjerne Bjørnsons gate 60 i Drammen, på KIWI Strømsø, tok hun matvarer til en utsalgspris av 277,30,– kroner uten å betale for varene.c)Torsdag 18. mars 2021 kl. 16.00 i Bjørnstjerne Bjørnsons gate 60 i Drammen, på KIWI Strømsø, tok hun diverse varer til en utsalgspris av 113,50,– kroner uten å betale for varene.d)Mandag 29. mars 2021 kl. 18.10 i Bjørnstjerne Bjørnsons gate 60 i Drammen, på KIWI Strømsø, tok hun hårprodukter til en utsalgspris av 597,– kroner uten å betale for varene.e)Lørdag 5. juni 2021 kl. 09.50 i Landfalløya 109 i Drammen, på KIWI Landfalløya, tok hun diverse matvarer til en utsalgspris av 182,20,– kroner uten å betale for varene.f)Tirsdag 3. august 2021 kl. 20.15 i Øvre Storgate 6 i Drammen, på KIWI Øvre Storgate, tok hun matvarer for en utsalgspris av 141,60,– kroner uten å betale for varene.g)Torsdag 14. juli 2022 kl. 21.20 i Bjørnstjerne Bjørnsons gate 60 i Drammen tok hun frysetape til en verdi av 17,90 kroner, uten å betale for varen.h)Mandag 3. oktober 2022 kl. 11.33 i Bjørnstjerne Bjørnsons gate 60 i Drammen, på KIWI Strømsø, tok hun varer til en samlet verdi av 147,40 kroner, uten å betale for varene.VIII Straffeloven § 322, jf. § 321for å ha tatt en gjenstand som tilhørte en annen, med forsett om å skaffe seg eller andre en uberettiget vinning ved å selge, forbruke eller på annen måte tilegne seg den. Tyveriet anses som grovt fordi det særlig legges vekt på ata.det gjaldt en betydelig verdi,b.gjerningspersonen har tatt seg inn i bolig eller fritidshus,c.det hadde et profesjonelt preg, ellerd.det av andre grunner var av en særlig farlig eller samfunnsskadelig art.Grunnlag:Søndag 28. august 2022 kl. 01.00 i Gjellebekkstubben 19 i Lier brøt hun seg inn i lokalene til S.K motor senter AS og tok en Macbook air 13\", Milwaukee Drill og BMW bilnøkkel tilhørende [kjennemerke3].IX Straffeloven § 268 første leddfor uberettiget å ha skaffet seg adgang til en annens hus eller et annet sted som ikke var fritt tilgjengelig, eller som uberettiget forble på et slikt sted.Grunnlag:Onsdag 7. september 2022 kl. 03.26 i [adresse5] snek hun seg inn i kjelleranlegget tilhørende adressen.X Vegtrafikkloven § 31 første ledd, jf. § 22 første leddfor å ha ført en motorvogn når han var påvirket av alkohol (ikke edru) eller andre berusende eller bedøvende midler.Grunnlag:Lørdag 25. juni 2022 kl. 00.39 i Konnerudgata 33 i Drammen førte hun en personbil med kjennemerke [kjennemerke4], til tross for at hun var påvirket av amfetamin, metamfetamin og morfin. Blodprøve tatt av henne samme natt kl. 01.53 viste en konsentrasjon i blodet av 6,626 mikromol amfetamin,1,331 mikromol metamfetamin og 0,0669 mikromol morfin.XI Vegtrafikkloven § 31 første ledd, jf. § 24 første ledd første punktumfor å ha ført motorvogn uten å inneha gyldig førerkort, eventuelt gyldig kompetansebevis, for vedkommende gruppe av motorvogner.Grunnlag:Lørdag 25. juni 2022 kl. 00.39 i Konnerudgata 33 i Drammen førte hun en personbil [kjennemerke4] til tross for at han ikke hadde gyldig førerkort for vedkommende gruppe av motorvogner.XII Straffeloven § 189 annet leddfor på et offentlig sted å ha båret kniv eller lignende skarpt redskap som var egnet til å påføre noen en kroppskrenkelse.Grunnlag:Onsdag 7. september 2022 kl. 04.20 i [adresse5] var hun i besittelse av tre lommekniver.XIII Legemiddelloven § 31 annet ledd, jf. § 24 første leddfor uten lovlig atkomst å ha vært i besittelse av narkotikaGrunnlag:a)Tirsdag 27. april 2021 kl. 04.20 i [adresse4], oppbevarte hun ca 1,7 gram amfetamin.b)Lørdag 1. januar 2022 kl. 18.00 i [adresse1], var hun i bestittelse av 1,5 gram amfetamin.", "Hovedforhandling ble holdt 31. januar og 1. februar i Tinghuset, Drammen. Tiltalte møtte og erkjente seg skyldig etter tiltalebeslutningens post I b og c, IIc, VII c, e og h, IX, X, XI, XII. Hun erkjente de faktiske forhold for post IIa og b. For øvrig erkjente hun ikke straffeskyld.", "Retten mottok forklaring fra 11 vitner, og det ble foretatt slik dokumentasjon som framgår av rettsboken.", "Aktor la ned slik påstand:", "1.Tiltalte dømmes i henhold til tiltalen, de prinsipale grunnlag for så vidt gjelder post III og IV, til en straff av fengsel i 120 dager. Til fradrag i straffen går 71 dager for utholdt varetekt. Hun dømmes videre til å bot til statskassen stor kr. 10000 subs 15 dagers fengsel.2.Hun dømmes til å betale erstatning til [borettslag] med kr. 15 000", "Forsvareren fikk ordet til prosedyre og la ned denne påstanden:", "Tiltalte frifinnes for tiltalens post Ia, III, IV, V, VI a-g, og VIII og anses for øvrig på mildeste måte."], "paragraphs": {"KAPITTEL_1-1": {"title": "Post Ia:", "content": ["Tiltalte har forklart at hun ikke husker noe av dette tyveriet, men hun kjenner igjen sin underskrift på anmeldelsen. Retten legger til grunn at hun har forholdt seg som beskrevet i gjerningsbeskrivelsen i denne posten.", "Ved bevisvurderingen har retten lagt vekt på at tiltalte identifiserte seg med gyldig pass på stedet og at hun i retten har gjenkjent sin egen underskrift på anmeldelsen. Tiltalte har spekulert i at hennes pass kan ha vært på avveie på denne tiden, men retten finner ikke å legge dette til grunn. Dersom det ikke hadde vært henne på passbildet, ville dette ikke blitt godtatt som legitimasjon. Hun har utvist vinnings forsett og blir å dømme for denne posten."]}, "KAPITTEL_1-2": {"title": "Post Ib og Ic:", "content": ["Retten legger til grunn at siktede forsettlig har brutt opp postkasser som beskrevet i tiltalen. Hun var inne i fire eller fem postkasser, og borttok noe verdiløs post der. Siktede bodde på stedet. Hun har videre forklart at hun den [dato] 2022 tok varer fra KIWI Strømsø til en verdi av kr. 1 609,–. Dette var fordi hun hadde fødselsdag rett etterpå og ikke hadde råd til dagligvarer.", "Retten legger tiltaltes uforbeholdne erkjennelse til grunn for disse postene og denne støttes av de øvrige omstendigheter i saken, herunder anmeldelse og hun blir å domfelle."]}, "KAPITTEL_1-3": {"title": "Post II a-c:", "content": ["Retten legger i henhold til tiltaltes egen forklaring til grunn at hun har forholdt seg som beskrevet i disse postene. Alt stoffet var til eget bruk. I tillegg til tiltaltes forklaring, har retten lagt vekt på beslagsrapportene i saken."]}, "KAPITTEL_1-4": {"title": "Post III og XIIIa:", "content": ["Tiltalte har forklart at hun har benyttet denne bilen som er beskrevet i tiltalen. Bakgrunnen for dette var at hun skulle kjøpe bilen. Hun skulle betale et innskudd på kr. 3 500 og deretter skulle hun betale kr. 11 500, slik at samlet kjøpesum ble kr. 15 000,–. Retten finner ikke grunn til å feste lit til tiltaltes forklaring om at hun skulle kjøpe bilen.", "Hun har benyttet denne til tross for at hun forsto at bilen var fravendt noen ved en straffbar handling. Det vises her til at det var tale om en ny bil og den var merket med leiebilselskapets logo. Endelig bemerkes at tiltalte ikke hadde førerkort og således hadde lite behov for å kjøpe seg ny bil.", "Retten peker også på at hun ikke har ønsket å fortelle hvem hun kjøpte bilen av. Det er ikke noe som knytter tiltalte til selve borttagelsen av bilen og hun blir å domfelle i henhold til den subsidiære post.", "Ved pågripelsen hadde tiltalte på seg den narkotika som er beskrevet i post XIIIa. Tiltalte har erkjent de faktiske forhold vedrørende dette og stoffet var til eget bruk."]}, "KAPITTEL_1-5": {"title": "Post IV, post VIa-f og post XIIIb.", "content": ["Tiltalte har forklart at bilen, en Nissan Leaf, ble lånt av moren til en bekjent. Bakgrunnen var at hun skulle hjelpe en bekjent med å flytte. Hun hadde bilen kun en dag og hadde ikke noe kunnskap om at den var stjålet.", "Retten legger til grunn som fullt bevist at tiltalte mottok denne bilen til tross for at hun forsto at den var stjålet. Retten peker ved bevisvurderingen på vitneprov fra politibetjent N1 som har forklart at bilen nylig var stjålet og eieren hadde fulgt denne på en app. Den hadde ikke kjørt langt etter borttagelsen. Retten viser videre til at tiltalte ikke har ønsket å navngi hvem hun lånte bilen av.", "Det er ikke noe som knytter tiltalte til selve borttagelsen og hun blir også her å dømme for den subsidiære gjerningsbeskrivelse.", "Ved pågripelsen den 2. januar 2022 var tiltalte i besittelse av gjenstandene beskrevet i post VI a-f. Dette var forskjellige identifikasjonskort, førerkort og bankkort. Tiltalte selv har forklart at hun hadde funnet disse kortene i leiligheten der hun bodde. Hun vet ikke hvordan de var kommet dit, og grunnen til at hun hadde dem i lommeboken sin var at hun skulle dra inn til Blåkors i Oslo for å levere disse i løpet av noen dager. Hun var redd for å bli tatt av politiet og beskyldt for å stjele kortene, dersom hun skulle levere disse inn på Politihuset i Drammen.", "Retten finner ikke å legge hennes forklaring til grunn. Det er intet i tiltaltes handlemåte som tilsier at hun hadde reelle planer om å levere disse kortene slik at de kunne komme tilbake til rette eier. Hun kunne returnert disse kortene anonymt til politiet eller andre offentlige instanser dersom retur av disse hadde vært hensikten.", "Ved pågripelsen hadde hun også på seg 1,5 gram amfetamin som beskrevet i post XIII b. Hun har erkjent oppbevaring av dette og stoffet var til eget bruk.", "Tiltalte har utvist forsett og blir å dømme for disse postene."]}, "KAPITTEL_1-6": {"title": "Post IV:", "content": ["Siktede forklarer at hun den aktuelle dagen var ute og gikk sammen med sin tidligere samboer. De kom til stedet hvor ambulansene sto parkert og samboeren ville inn å se etter ting å stjele i ambulansen. Hun ønsket ikke å være med på dette og gikk hjem. Samboeren hadde ryggsekken hennes. Da samboeren hennes kom hjem opplyste han henne om at ryggsekken hennes satt fast i noe materiale fra ambulansen. Hun gikk dit for å hente ryggsekken og ble pågrepet på stedet av ambulansepersonale. Hun ble da pågrepet.", "Retten legger til grunn at tiltalte åpnet ambulansen og borttok fra denne bl.a. en akuttsekk og et stetoskop som ble funnet utenfor denne. Tiltaltes forklaring om hva som skjedde fremstår som så etterkonstruert at retten trygt finner å kunne se bort fra denne. Hun har utvist vinnings forsett og blir å dømme i henhold til denne posten."]}, "KAPITTEL_1-7": {"title": "Post Vg, IX og XII:", "content": ["Tiltalte har forklart at hun kjøpte sykkelen nevnt i post Vg av en person som kjøper billige sykler, fikser dem opp og selger dem. Hun hadde ingen mistanke om at den var stjålet. Når det gjelder forholdene i post IX og XII, så har tiltalte uforbeholdent erkjent disse.", "For så vidt gjelder sykkelen nevnt i post VIIg finner retten at tiltalte blir å frifinne for dette. Den modellbetegnelsen som sykkelen er angitt med gir liten veiledning, idet denne nok er en sammenblanding av flere modellbetegnelser. Retten har således ikke noen mulighet til å vurdere sykkelens verdi, noe som vil være av vesentlig betydning når tiltaltes forsett skal vurderes. For post IX og XII legger retten vekt på tiltaltes uforbeholdne erkjennelse, som styrkes av de øvrige omstendigheter og hun blir å domfelle for disse."]}, "KAPITTEL_1-8": {"title": "Post VII a:", "content": ["Tiltalte har forklart at hun ikke husker noe av dette, men retten legger til grunn hun at i vinnings hensikt har forholdt seg som beskrevet i gjerningsbeskrivelsen i denne posten. Det vises her til vitneprov fra N2 som har skrevet anmeldelsen og han har opplyst at han ringte politiet for å id-sjekke tiltalte da hun ble stoppet."]}, "KAPITTEL_1-9": {"title": "Post VIIb:", "content": ["Siktede har forklart at hun ikke husker dette. Retten legger til grunn hun at i vinnings hensikt har forholdt seg som beskrevet i gjerningsbeskrivelsen i denne posten.", "Ved bevisvurderingen viser retten til vitneprov fra politibetjent Trude Winge Laursen som har gjennomgått videoovervåkningen fra forretningen og hun gjenkjente tiltalte som gjerningsperson."]}, "KAPITTEL_1-10": {"title": "Post VIIc, e og h:", "content": ["Retten legger til grunn at tiltalte har forholdt seg til tid og på sted som beskrevet i disse postene og viser til hennes uforbeholdne erkjennelse som støttes av de øvrig foreliggende omstendigheter, herunder videoopptak fra forretningene."]}, "KAPITTEL_1-11": {"title": "Post VIId:", "content": ["Siktede har forklart at hun var i butikken denne dagen og tok ut noen hårprodukter fra hyllene, men satt disse på plass igjen.", "Retten finner bevist at hun med vinnings forsett har forholdt seg som beskrevet i gjerningsbeskrivelsen i denne posten. Ved bevisvurderingen har retten lagt vekt på vitneprov fra vekter N3 som stanset tiltalte med varene etter at hun hadde passert siste betalingspunkt."]}, "KAPITTEL_1-12": {"title": "VIIe:", "content": ["Siktede har forklart at hun ikke husker noe av dette.", "Retten finner bevist at hun med vinnings forsett har forholdt seg som beskrevet i gjerningsbeskrivelsen i denne posten. Ved bevisvurderingen har retten lagt vekt på vitneprov fra vekter N4 som har forklart at tiltalte kom hentet flere varer fra butikken og puttet noen av disse i lommen og hun åpnet også en flaske fra butikken, drakk denne og satte tomemballasjen fra seg. Hun passerte siste betalingspunkt uten å betale for varer for til sammen kr. 182, 20."]}, "KAPITTEL_1-13": {"title": "Post VIIf:", "content": ["Siktede har forklart at hun ikke husker noe av dette.", "Retten finner bevist at hun med vinnings forsett har forholdt seg som beskrevet i gjerningsbeskrivelsen i denne posten. Ved bevisvurderingen har retten lagt vekt på vitneprov fra vekter N4 som har forklart at han gjennomgikk hendelsen på video og fulgte tiltaltes ferd gjennom butikken og hun tok med seg varer for ca kr. 141 gjennom siste betalingspunkt, uten å betale for varene."]}, "KAPITTEL_1-14": {"title": "Post VIIg:", "content": ["Siktede har forklart at hun ikke husker noe av dette.", "Retten finner bevist at hun med vinnings forsett har forholdt seg som beskrevet i gjerningsbeskrivelsen i denne posten. Ved bevisvurderingen har retten lagt vekt på vitneprov fra vekter N4 som har forklart at han fulgte tiltalte på video og så at hun tok ut en barberhøvel av emballasjen og la denne i lommen. Videre tok hun en frysetape uten å betale ved siste betalingspunkt.,"]}, "KAPITTEL_1-15": {"title": "Post VIII:", "content": ["Tiltalte har forklart at det kom en person ved navn N5 til henne og samboeren hennes og sa at han visste om et sted hvor vinduet sto åpent og de kunne gå inn og ta ting. I politiforklaringen sin av 16. desember 2022 har hun også presisert at «N5» sa at det var tale om en MacBook Air og noen bilnøkler. De tre kjørte til stedet og de gikk rundt på plassen og kjente på biler for å se om det var noe de kunne ta. Da de kom til kontorbygget og det åpne vinduet har tiltalte forklart at hun tok avstand fra at man skulle gå inn og stjele ting der. Hun satt seg og røkte og N5 gikk inn og tok med seg gjenstandene nevnt i tiltalen.", "At tiltalte var på stedet bekreftes ved at man fant hennes DNA på en sigarettstump i nærheten.", "Retten legger til grunn at tiltalte har medvirket til tyveriet. Det fremstår ikke troverdig at hun plutselig, etter å ha vært med å kjent på bildører for å lete etter ting å stjele, plutselig skulle ta avstand fra handlingene på en tydelig måte. Retten peker på at hun ble på stedet og at de tre kjørte sammen hjem etter tyvetoktet. Ved å bli med på turen, vitende om formålet, og å være med på å kjenne på bildører for å sjekke om det var noe å stjele, måtte hun ta klart og tydelig avstand fra handlingene. Dette kan retten ikke legge til grunn at hun gjorde. Hun blir å dømme for medvirkning.", "Retten finner ikke å legge til grunn at vinduet var brutt opp da de kom til stedet, men at dette var en del av det som ble foretatt på stedet. Det gir ingen mening eksempelvis i at «N5» skulle ha brutt opp dette på forhånd og deretter lang tid etter skulle komme tilbake for å hente gjenstander."]}, "KAPITTEL_1-16": {"title": "Post X og XI:", "content": ["Tiltalte har forklart at hun førte bil som beskrevet i post X og hun hadde ikke gyldig førerkort. Kjørestrekningen, før hun ble pågrepet, var ca en kilometer. Hun hadde ikke tatt rusmidler den dagen kjøringen skjedde, men hun hadde ruset seg dagen før.", "Retten legger tiltaltes uforbeholdne erkjennelse til grunn. Denne styrkes av blodprøveresultat som viser at tiltalte hadde en konsentrasjon i blodet på 6,626 mikromol amfetamin,1,331 mikromol metamfetamin og 0,0669 mikromol morfin. Tiltalte hadde ikke gyldig førerkort."]}, "KAPITTEL_1-17": {"title": "Straffutmålingen:", "content": ["Det bemerkes om tiltalte at hun har hatt et langvarig rusmisbruk som begynte før hun var tenåring og hun har hatt en krevende livssituasjon gjennom og etter oppveksten. Hun er i dag varetektsfengslet og behandles med depotsprøyter i regi av LAR.", "Tiltalte er tidligere, i 2015 og 2019 domfelt to ganger for bla. ruspåvirket kjøring. Hun har videre fått utstedt en rekke forelegg og påtaleunnlatelser gjennom årene.", "I skjerpende retning legger retten vekt på at det nå er tredje gang hun domfelles for ruspåvirket kjøring. Det er tale om en sterk grad av ruspåvirkning, hvor grenseverdien som tilsvarer 1,2 promille er overskredet. Tredje gangs kjøring i ruspåvirket tilstand – med den beruselsesgrad det her er tale om, tilsier etter rettens oppfatning en straff på ca 60 dagers fengsel. Det er ikke rapportert om konkrete faresituasjoner ved kjøringen, men det ligger et kvalifisert farepotensialet i selve beruselsesgraden.", "Videre legger retten i skjerpende retning vekt på de tyveriene siktede har begått. Det er tale om tyveri av utstyr fra ambulanse, noe som kan tenkes å medføre lengre utrykningstid og det er tale et grovt tyveri hos en næringsvirksomhet. Når det gjelder forholdet i post VIII bemerkes at tyverier av datautstyr hos næringsdrivende har potensiale for å være svært plagsomt. For mindre tyverier fra næringslivet har retten funnet noe veiledning i LF-2014-12138 hvor det ble tatt utgangspunkt i en straff av fengsel på 36 dager. Samlet straff for de to tyveriene det her er tale om ligger etter rettens oppfatning på rundt 45 dager.", "Det er ingen grunn til å mistenke tiltalte for forsøk på identitetstyveri, men en rekke av de kortene som ble funnet på henne i post VI a-f har potensiale for å fungere som identitetskort og inneholder personopplysninger, herunder personnummer og kontonummer for de som har blitt frastjålet disse. Det medfører en stor belastning for de personer som berøres at disse er på avveie.", "Straffutmålingspraksis for bilbrukstyverier er svært varierende og retten ser ikke grunn til at helerier skal bedømmes vesentlig annerledes. Det er tale om formuesgjenstander av en viss verdi, retten viser her til at bilen nevnt i post IIIa var ny. Det å overta bilen, uten å inneha nødvendig førerkompetanse, innebærer en ytterligere risiko for at den kan bli skadet. Retten legger til grunn at bilheleriene isolert ville medføre en straff på ca 30 dagers fengsel.", "De øvrige poster, særlig post Ib og c får noe, men ikke vesentlig betydning for straffutmålingen.", "Naskeriene i post VI a-f er bøteforhold. Det utmåles ikke straff for post II a og b samt post XIIIa og b.", "Det må videre legges vekt på at en rekke av forholdene i saken er blitt svært gamle.", "Samlet sett er retten enig med aktor i at straffen passende bør settes til fengsel i 120 dager. Det skal i tillegg utmåles en bot til statskassen. Tiltalte har dårlig økonomi og er rusmisbruker, så retten finner å sette boten til den alminnelige minstesats, som er kr. 10 000,–.", "Tiltalte har tidligere tapt førerretten for alltid, slik at det ikke er nødvendig å fastsette noen sperrefrist.", "Aktor har problematisert om det skal nedlegges påstand om inndragning av beslaglagt narkotika og piller. Dette er fremdeles ulovlige substanser som tiltalte ikke har noen legal rett til. Det antas derfor unødvendig med noe inndragningskrav."]}, "KAPITTEL_1-18": {"title": "Erstatningskrav:", "content": ["Det er nedlagt påstand om erstatning for ødeleggelser skjedd under post I b. Det er krevd kr 1 720 for låsesmed og kr. 13 280 for 3 stk. postkassestativ. Retten har ikke bevismessig dekning for at tiltalte har ødelagt tre postkassestativ og det fremgår også at disse var planlagt utskiftet i fremtiden. Retten finner å pådømme utgiftene til låsesmed, da disse utvilsomt er påført av tiltalte.", "Ut fra tiltaltes formuesforhold idømmes ikke saksomkostninger.", "Dommen er enstemmig.", "DOMSSLUTNING", "Til fradrag i straffen går 73 dager for utholdt varetekt."]}, "KAPITTEL_1": {"title": "Rettens vurdering", "content": ["Tiltalte har forklart at hun ikke husker noe av dette tyveriet, men hun kjenner igjen sin underskrift på anmeldelsen. Retten legger til grunn at hun har forholdt seg som beskrevet i gjerningsbeskrivelsen i denne posten.", "Ved bevisvurderingen har retten lagt vekt på at tiltalte identifiserte seg med gyldig pass på stedet og at hun i retten har gjenkjent sin egen underskrift på anmeldelsen. Tiltalte har spekulert i at hennes pass kan ha vært på avveie på denne tiden, men retten finner ikke å legge dette til grunn. Dersom det ikke hadde vært henne på passbildet, ville dette ikke blitt godtatt som legitimasjon. Hun har utvist vinnings forsett og blir å dømme for denne posten.", "Retten legger til grunn at siktede forsettlig har brutt opp postkasser som beskrevet i tiltalen. Hun var inne i fire eller fem postkasser, og borttok noe verdiløs post der. Siktede bodde på stedet. Hun har videre forklart at hun den [dato] 2022 tok varer fra KIWI Strømsø til en verdi av kr. 1 609,–. Dette var fordi hun hadde fødselsdag rett etterpå og ikke hadde råd til dagligvarer.", "Retten legger tiltaltes uforbeholdne erkjennelse til grunn for disse postene og denne støttes av de øvrige omstendigheter i saken, herunder anmeldelse og hun blir å domfelle.", "Retten legger i henhold til tiltaltes egen forklaring til grunn at hun har forholdt seg som beskrevet i disse postene. Alt stoffet var til eget bruk. I tillegg til tiltaltes forklaring, har retten lagt vekt på beslagsrapportene i saken.", "Tiltalte har forklart at hun har benyttet denne bilen som er beskrevet i tiltalen. Bakgrunnen for dette var at hun skulle kjøpe bilen. Hun skulle betale et innskudd på kr. 3 500 og deretter skulle hun betale kr. 11 500, slik at samlet kjøpesum ble kr. 15 000,–. Retten finner ikke grunn til å feste lit til tiltaltes forklaring om at hun skulle kjøpe bilen.", "Hun har benyttet denne til tross for at hun forsto at bilen var fravendt noen ved en straffbar handling. Det vises her til at det var tale om en ny bil og den var merket med leiebilselskapets logo. Endelig bemerkes at tiltalte ikke hadde førerkort og således hadde lite behov for å kjøpe seg ny bil.", "Retten peker også på at hun ikke har ønsket å fortelle hvem hun kjøpte bilen av. Det er ikke noe som knytter tiltalte til selve borttagelsen av bilen og hun blir å domfelle i henhold til den subsidiære post.", "Ved pågripelsen hadde tiltalte på seg den narkotika som er beskrevet i post XIIIa. Tiltalte har erkjent de faktiske forhold vedrørende dette og stoffet var til eget bruk.", "Tiltalte har forklart at bilen, en Nissan Leaf, ble lånt av moren til en bekjent. Bakgrunnen var at hun skulle hjelpe en bekjent med å flytte. Hun hadde bilen kun en dag og hadde ikke noe kunnskap om at den var stjålet.", "Retten legger til grunn som fullt bevist at tiltalte mottok denne bilen til tross for at hun forsto at den var stjålet. Retten peker ved bevisvurderingen på vitneprov fra politibetjent N1 som har forklart at bilen nylig var stjålet og eieren hadde fulgt denne på en app. Den hadde ikke kjørt langt etter borttagelsen. Retten viser videre til at tiltalte ikke har ønsket å navngi hvem hun lånte bilen av.", "Det er ikke noe som knytter tiltalte til selve borttagelsen og hun blir også her å dømme for den subsidiære gjerningsbeskrivelse.", "Ved pågripelsen den 2. januar 2022 var tiltalte i besittelse av gjenstandene beskrevet i post VI a-f. Dette var forskjellige identifikasjonskort, førerkort og bankkort. Tiltalte selv har forklart at hun hadde funnet disse kortene i leiligheten der hun bodde. Hun vet ikke hvordan de var kommet dit, og grunnen til at hun hadde dem i lommeboken sin var at hun skulle dra inn til Blåkors i Oslo for å levere disse i løpet av noen dager. Hun var redd for å bli tatt av politiet og beskyldt for å stjele kortene, dersom hun skulle levere disse inn på Politihuset i Drammen.", "Retten finner ikke å legge hennes forklaring til grunn. Det er intet i tiltaltes handlemåte som tilsier at hun hadde reelle planer om å levere disse kortene slik at de kunne komme tilbake til rette eier. Hun kunne returnert disse kortene anonymt til politiet eller andre offentlige instanser dersom retur av disse hadde vært hensikten.", "Ved pågripelsen hadde hun også på seg 1,5 gram amfetamin som beskrevet i post XIII b. Hun har erkjent oppbevaring av dette og stoffet var til eget bruk.", "Tiltalte har utvist forsett og blir å dømme for disse postene.", "Siktede forklarer at hun den aktuelle dagen var ute og gikk sammen med sin tidligere samboer. De kom til stedet hvor ambulansene sto parkert og samboeren ville inn å se etter ting å stjele i ambulansen. Hun ønsket ikke å være med på dette og gikk hjem. Samboeren hadde ryggsekken hennes. Da samboeren hennes kom hjem opplyste han henne om at ryggsekken hennes satt fast i noe materiale fra ambulansen. Hun gikk dit for å hente ryggsekken og ble pågrepet på stedet av ambulansepersonale. Hun ble da pågrepet.", "Retten legger til grunn at tiltalte åpnet ambulansen og borttok fra denne bl.a. en akuttsekk og et stetoskop som ble funnet utenfor denne. Tiltaltes forklaring om hva som skjedde fremstår som så etterkonstruert at retten trygt finner å kunne se bort fra denne. Hun har utvist vinnings forsett og blir å dømme i henhold til denne posten.", "Tiltalte har forklart at hun kjøpte sykkelen nevnt i post Vg av en person som kjøper billige sykler, fikser dem opp og selger dem. Hun hadde ingen mistanke om at den var stjålet. Når det gjelder forholdene i post IX og XII, så har tiltalte uforbeholdent erkjent disse.", "For så vidt gjelder sykkelen nevnt i post VIIg finner retten at tiltalte blir å frifinne for dette. Den modellbetegnelsen som sykkelen er angitt med gir liten veiledning, idet denne nok er en sammenblanding av flere modellbetegnelser. Retten har således ikke noen mulighet til å vurdere sykkelens verdi, noe som vil være av vesentlig betydning når tiltaltes forsett skal vurderes. For post IX og XII legger retten vekt på tiltaltes uforbeholdne erkjennelse, som styrkes av de øvrige omstendigheter og hun blir å domfelle for disse.", "Tiltalte har forklart at hun ikke husker noe av dette, men retten legger til grunn hun at i vinnings hensikt har forholdt seg som beskrevet i gjerningsbeskrivelsen i denne posten. Det vises her til vitneprov fra N2 som har skrevet anmeldelsen og han har opplyst at han ringte politiet for å id-sjekke tiltalte da hun ble stoppet.", "Siktede har forklart at hun ikke husker dette. Retten legger til grunn hun at i vinnings hensikt har forholdt seg som beskrevet i gjerningsbeskrivelsen i denne posten.", "Ved bevisvurderingen viser retten til vitneprov fra politibetjent Trude Winge Laursen som har gjennomgått videoovervåkningen fra forretningen og hun gjenkjente tiltalte som gjerningsperson.", "Retten legger til grunn at tiltalte har forholdt seg til tid og på sted som beskrevet i disse postene og viser til hennes uforbeholdne erkjennelse som støttes av de øvrig foreliggende omstendigheter, herunder videoopptak fra forretningene.", "Siktede har forklart at hun var i butikken denne dagen og tok ut noen hårprodukter fra hyllene, men satt disse på plass igjen.", "Retten finner bevist at hun med vinnings forsett har forholdt seg som beskrevet i gjerningsbeskrivelsen i denne posten. Ved bevisvurderingen har retten lagt vekt på vitneprov fra vekter N3 som stanset tiltalte med varene etter at hun hadde passert siste betalingspunkt.", "Siktede har forklart at hun ikke husker noe av dette.", "Retten finner bevist at hun med vinnings forsett har forholdt seg som beskrevet i gjerningsbeskrivelsen i denne posten. Ved bevisvurderingen har retten lagt vekt på vitneprov fra vekter N4 som har forklart at tiltalte kom hentet flere varer fra butikken og puttet noen av disse i lommen og hun åpnet også en flaske fra butikken, drakk denne og satte tomemballasjen fra seg. Hun passerte siste betalingspunkt uten å betale for varer for til sammen kr. 182, 20.", "Siktede har forklart at hun ikke husker noe av dette.", "Retten finner bevist at hun med vinnings forsett har forholdt seg som beskrevet i gjerningsbeskrivelsen i denne posten. Ved bevisvurderingen har retten lagt vekt på vitneprov fra vekter N4 som har forklart at han gjennomgikk hendelsen på video og fulgte tiltaltes ferd gjennom butikken og hun tok med seg varer for ca kr. 141 gjennom siste betalingspunkt, uten å betale for varene.", "Siktede har forklart at hun ikke husker noe av dette.", "Retten finner bevist at hun med vinnings forsett har forholdt seg som beskrevet i gjerningsbeskrivelsen i denne posten. Ved bevisvurderingen har retten lagt vekt på vitneprov fra vekter N4 som har forklart at han fulgte tiltalte på video og så at hun tok ut en barberhøvel av emballasjen og la denne i lommen. Videre tok hun en frysetape uten å betale ved siste betalingspunkt.,", "Tiltalte har forklart at det kom en person ved navn N5 til henne og samboeren hennes og sa at han visste om et sted hvor vinduet sto åpent og de kunne gå inn og ta ting. I politiforklaringen sin av 16. desember 2022 har hun også presisert at «N5» sa at det var tale om en MacBook Air og noen bilnøkler. De tre kjørte til stedet og de gikk rundt på plassen og kjente på biler for å se om det var noe de kunne ta. Da de kom til kontorbygget og det åpne vinduet har tiltalte forklart at hun tok avstand fra at man skulle gå inn og stjele ting der. Hun satt seg og røkte og N5 gikk inn og tok med seg gjenstandene nevnt i tiltalen.", "At tiltalte var på stedet bekreftes ved at man fant hennes DNA på en sigarettstump i nærheten.", "Retten legger til grunn at tiltalte har medvirket til tyveriet. Det fremstår ikke troverdig at hun plutselig, etter å ha vært med å kjent på bildører for å lete etter ting å stjele, plutselig skulle ta avstand fra handlingene på en tydelig måte. Retten peker på at hun ble på stedet og at de tre kjørte sammen hjem etter tyvetoktet. Ved å bli med på turen, vitende om formålet, og å være med på å kjenne på bildører for å sjekke om det var noe å stjele, måtte hun ta klart og tydelig avstand fra handlingene. Dette kan retten ikke legge til grunn at hun gjorde. Hun blir å dømme for medvirkning.", "Retten finner ikke å legge til grunn at vinduet var brutt opp da de kom til stedet, men at dette var en del av det som ble foretatt på stedet. Det gir ingen mening eksempelvis i at «N5» skulle ha brutt opp dette på forhånd og deretter lang tid etter skulle komme tilbake for å hente gjenstander.", "Tiltalte har forklart at hun førte bil som beskrevet i post X og hun hadde ikke gyldig førerkort. Kjørestrekningen, før hun ble pågrepet, var ca en kilometer. Hun hadde ikke tatt rusmidler den dagen kjøringen skjedde, men hun hadde ruset seg dagen før.", "Retten legger tiltaltes uforbeholdne erkjennelse til grunn. Denne styrkes av blodprøveresultat som viser at tiltalte hadde en konsentrasjon i blodet på 6,626 mikromol amfetamin,1,331 mikromol metamfetamin og 0,0669 mikromol morfin. Tiltalte hadde ikke gyldig førerkort.", "Det bemerkes om tiltalte at hun har hatt et langvarig rusmisbruk som begynte før hun var tenåring og hun har hatt en krevende livssituasjon gjennom og etter oppveksten. Hun er i dag varetektsfengslet og behandles med depotsprøyter i regi av LAR.", "Tiltalte er tidligere, i 2015 og 2019 domfelt to ganger for bla. ruspåvirket kjøring. Hun har videre fått utstedt en rekke forelegg og påtaleunnlatelser gjennom årene.", "I skjerpende retning legger retten vekt på at det nå er tredje gang hun domfelles for ruspåvirket kjøring. Det er tale om en sterk grad av ruspåvirkning, hvor grenseverdien som tilsvarer 1,2 promille er overskredet. Tredje gangs kjøring i ruspåvirket tilstand – med den beruselsesgrad det her er tale om, tilsier etter rettens oppfatning en straff på ca 60 dagers fengsel. Det er ikke rapportert om konkrete faresituasjoner ved kjøringen, men det ligger et kvalifisert farepotensialet i selve beruselsesgraden.", "Videre legger retten i skjerpende retning vekt på de tyveriene siktede har begått. Det er tale om tyveri av utstyr fra ambulanse, noe som kan tenkes å medføre lengre utrykningstid og det er tale et grovt tyveri hos en næringsvirksomhet. Når det gjelder forholdet i post VIII bemerkes at tyverier av datautstyr hos næringsdrivende har potensiale for å være svært plagsomt. For mindre tyverier fra næringslivet har retten funnet noe veiledning i LF-2014-12138 hvor det ble tatt utgangspunkt i en straff av fengsel på 36 dager. Samlet straff for de to tyveriene det her er tale om ligger etter rettens oppfatning på rundt 45 dager.", "Det er ingen grunn til å mistenke tiltalte for forsøk på identitetstyveri, men en rekke av de kortene som ble funnet på henne i post VI a-f har potensiale for å fungere som identitetskort og inneholder personopplysninger, herunder personnummer og kontonummer for de som har blitt frastjålet disse. Det medfører en stor belastning for de personer som berøres at disse er på avveie.", "Straffutmålingspraksis for bilbrukstyverier er svært varierende og retten ser ikke grunn til at helerier skal bedømmes vesentlig annerledes. Det er tale om formuesgjenstander av en viss verdi, retten viser her til at bilen nevnt i post IIIa var ny. Det å overta bilen, uten å inneha nødvendig førerkompetanse, innebærer en ytterligere risiko for at den kan bli skadet. Retten legger til grunn at bilheleriene isolert ville medføre en straff på ca 30 dagers fengsel.", "De øvrige poster, særlig post Ib og c får noe, men ikke vesentlig betydning for straffutmålingen.", "Naskeriene i post VI a-f er bøteforhold. Det utmåles ikke straff for post II a og b samt post XIIIa og b.", "Det må videre legges vekt på at en rekke av forholdene i saken er blitt svært gamle.", "Samlet sett er retten enig med aktor i at straffen passende bør settes til fengsel i 120 dager. Det skal i tillegg utmåles en bot til statskassen. Tiltalte har dårlig økonomi og er rusmisbruker, så retten finner å sette boten til den alminnelige minstesats, som er kr. 10 000,–.", "Tiltalte har tidligere tapt førerretten for alltid, slik at det ikke er nødvendig å fastsette noen sperrefrist.", "Aktor har problematisert om det skal nedlegges påstand om inndragning av beslaglagt narkotika og piller. Dette er fremdeles ulovlige substanser som tiltalte ikke har noen legal rett til. Det antas derfor unødvendig med noe inndragningskrav.", "Det er nedlagt påstand om erstatning for ødeleggelser skjedd under post I b. Det er krevd kr 1 720 for låsesmed og kr. 13 280 for 3 stk. postkassestativ. Retten har ikke bevismessig dekning for at tiltalte har ødelagt tre postkassestativ og det fremgår også at disse var planlagt utskiftet i fremtiden. Retten finner å pådømme utgiftene til låsesmed, da disse utvilsomt er påført av tiltalte.", "Ut fra tiltaltes formuesforhold idømmes ikke saksomkostninger.", "Dommen er enstemmig.", "DOMSSLUTNING", "Til fradrag i straffen går 73 dager for utholdt varetekt."]}}}