{"id": "/dokument/TRSTR/avgjorelse/tsos-2022-133192", "introduction": ["Ved tiltalebeslutning utferdiget av politimesteren i øst er A, født [00.00.1972], satt under tiltale ved Søndre Østfold tingrett for overtredelse av", "I Straffeloven § 271for å ha øvet vold mot en annen person eller på annen måte krenket ham fysisk.Grunnlag:Onsdag 16. februar 2022 ca. kl. 17.00 på Rema 1000 i Walkers gate 8A i Halden, slo han B i bakhodet, for så å sparke han en gang i brystet og slå og eller klore han på halsen.II Straffegjennomføringsloven § 40 syvende leddfor som domfelt på frifot å ha unnlatt å etterkomme kriminalomsorgens pålegg om å møte til fastsatt tid og sted for å påbegynne fullbyrdingen av frihetsstraff.Grunnlag:Mandag 30. mai 2022 kl. 09.30 i Kroksundveien 71 i Indre Østfold, møtte han ikke opp til soning av Søndre tingretts dom av 2. desember 2021 til tross for at han var innkalt til soning av kriminalomsorgen.III Straffeloven § 323 første ledd, jf. § 321for å ha tatt en gjenstand som tilhørte en annen, med forsett om å skaffe seg eller andre en uberettiget vinning ved å selge, forbruke eller på annen måte tilegne seg den.Straffskylden er liten fordi det gjelder en ubetydelig verdi og forholdene for øvrig tilsier det.Grunnlag:Onsdag 16. februar 2022 ca. kl. 17.00 i Walkers gate 8A i Halden, borttok han to stk øl fra Rema 1000 Høvleriet.", "Hovedforhandling ble holdt 21. november 2022. Tiltalte møtte ikke. Hovedforhandlingen ble fremmet i medhold at straffeprosessloven § 281. Retten mottok forklaring fra to vitner, og det ble foretatt slik dokumentasjon som framgår av rettsboken.", "Aktor la ned påstand om at tiltalte dømmes i samsvar med tiltalebeslutningen til fengsel i 24 dager.", "Forsvarer la ned påstand om at tiltalte anses på mildeste måte."], "paragraphs": {"KAPITTEL_1": {"title": "Rettens vurdering", "content": ["Retten finner bevist utover rimelig tvil at tiltalte borttok to flasker øl fra Rema 1000 i Walkers gate 8 i Halden onsdag 16. februar 2022 ca. kl. 17.00. Tyveriet ble oppdaget av kjøpmann B som forsto at tiltalte hadde gjemt øl under jakka da han passerte kassa og gikk mot utgangen. Da B skulle konfrontere tiltalte med tyveriet og frata ham flaskene, ble tiltalte krakilsk, hvorunder han slo B i bakhodet med en ølboks, sparket ham en gang i brystet og slo og/eller kloret han på halsen. B måtte bruke makt for å forsvare seg og få tiltalte under kontroll. Etter hvert kom det til en kunde; politiførstebetjent C, som fikk roet situasjonen.", "Ved bevisbedømmelsen har retten lagt velt på vitneforklaringene til B og kunde C, sammenholdt med tiltaltes politiforklaring. Volden fornærmede ble utsatt for er dokumentert på merker på fotografier samt ved legeerklæring.", "Tiltalte dømmes for forsettlig kroppskrenkelse, jf. straffeloven § 271. Han dømmes videre for tyveri av gjenstander av ubetydelig verdi, jf. straffeloven § 323 første ledd, jf. § 321.", "Tiltalte var innkalt til soning av dom i Indre Østfold fengsel mandag 30. mai 2022. Dommen var Søndre Østfold tingretts dom av 2. desember 2021 på 80 dager fengsel. Innkallingen gjaldt også to tilfeller av bøtesoning. Han unnlot med vilje å møte. Han har forklart at han var kjent med innkallingen, men at han ikke møtte fordi hodet hans ikke var helt på «stell» den dagen. Det er ikke gyldig fravær.", "Tiltalte dømmes for overtredelse av straffegjennomføringsloven § 40 sjuende ledd.", "Tiltalte er dømt 18 ganger tidligere, hovedsakelig for vinnings-, volds-, narkotika- vegtrafikkovertredelser. Straffeloven § 79 bokstav b om straffskjerping for gjengangere, får anvendelse med tyngde. Også straffeloven § 79 bokstav a får anvendelse.", "Forholdet i post I kvalifiserer for en kort ubetinget fengselsstraff. Retten kan ikke se at fornærmede utøvde annen makt mot tiltalte enn det som var nødvendig for å roe tiltalte og avverge hans angrep. Fornærmedes maktbruk var ikke uforholdsmessig. At tiltalte har sendt inn et fotografi av seg selv med blåveis fire måneder etter hendelsen, kan ikke vektlegges. Også forholdet i post II kvalifiserer for en kort ubetinget fengselsstraff; straffen han skulle sone var fengsel i 80 dager samt bøtesoning. At bøtesoning nå i ettertid er ulovlig fordi tiltalte er uten midler, har mindre betydning. Forholdet i post III ville isolert sett ha medført bøtestraff, men anses isteden som en skjerpende omstendighet ved fastsettelsen av fengselsstraffen. Straffeloven § 82 får anvendelse på forelegg 17. februar 2022 som var etter forholdene i post I og III i tiltalen. Det avsies fellesstraff, jf. straffeloven § 82 tredje ledd.​1", "I formildende retning har retten lagt vekt på at tiltalte har tilstått forholdene i politiavhør.", "Straffen settes til fengsel i 24 dager.", "Sakskomkostninger er ikke påstått og idømmes ikke, jf. straffeprosessloven § 437 tredje ledd.", "Dommen er enstemmig.", "DOMSSLUTNING:", "A, født [00.00.1972], dømmes for overtredelse av straffeloven § 271, straffegjennomføringsloven § 40 sjuende ledd og straffeloven § 323 første ledd, jf. § 321, alt sammenholdt med straffeloven § 79 bokstav a, til fengsel i 24 – tjuefire – dager. Straffen er en fellesstraff med forelegg 17. februar 2022, jf. straffeloven § 82 tredje ledd.​2"]}}}