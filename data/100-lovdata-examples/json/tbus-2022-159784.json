{"id": "/dokument/TRSTR/avgjorelse/tbus-2022-159784", "introduction": ["A er født [00.00.1988] og bor i [sted].", "Ved tiltalebeslutning utferdiget av Statsadvokatene i Vestfold, Telemark og Buskerud av 3. november 2022 og tilleggstiltalebeslutning utferdiget av politimesteren i Sør-Øst av 2. desember 2022 er han satt under tiltale ved Buskerud tingrett.", "Tiltalebeslutning av 3. november 2022:", "I Straffeloven § 321, jf. straffeloven § 16for å ha forsøkt å ta en gjenstand som tilhører en annen, med forsett om å skaffe seg eller andre en uberettiget vinning ved å selge, forbruke eller på annen måte tilegne seg den.Grunnlag:Onsdag 23. desember 2021 ca. kl. 21.00 i Kjerraten 25 i Drammen, tok han seg inn på et lukket område for importerte biler i Drammen havn og borttok en ladekabel (type 2) fra en av bilene på oppstillingsområdet, men lyktes ikke med sitt forehavende fordi han ble stanset av en vekter på stedet som holdt ham fast til politiet kom.II Vegtrafikkloven § 31 første ledd, jf. § 22 første leddfor å ha ført en motorvogn når han var påvirket av alkohol (ikke edru) eller andre berusende eller bedøvende midler.Grunnlag:Søndag 12. desember 2021 ca. kl. 09.45 på Holmen i Drammen, førte han en BMW personbil med kjennetegn [kjennetegn], til tross for at han var påvirket kokain tilsvarende en alkoholpromille på over 0.5.III Vegtrafikkloven § 31 første ledd, jf. § 24 første ledd første punktumfor å ha ført motorvogn uten å inneha gyldig førerkort, eventuelt gyldig kompetansebevis, for vedkommende gruppe av motorvogner.Grunnlag:a)Torsdag 28. april 2022 ca. kl. 02.15 på E18 ved Bellevuedumpa i Asker førte han en personbil med kjennemerke [kjennetegn] til tross for at han ikke hadde gyldig førerkort for vedkommende gruppe av motorvogner.b)Onsdag 22. juni 2022 kl. 20.22 langs fylkesvei 283 i Drammen førte han en personbil med kjennemerke [kjennetegn] til tross for at han ikke hadde gyldig førerkort for vedkommende gruppe av motorvogner.IV Straffeloven § 162 første punktum, jf. annet punktumfor ikke å ha oppgitt sitt navn, fødselsdato, fødselsår, stilling eller bopel til en polititjenestemann som ba om opplysningen som ledd i tjenesteutøvelsen eller oppgitt uriktige slike opplysninger om seg selv.Grunnlag:Onsdag 22. juni 2022 kl. 20.22 utenfor [adresse1], da han ble stanset for kontroll i forbindelse med forholdet beskrevet i post III bokstav b, oppga han til politiet at han het B.", "Tilleggstiltalebeslutning av 2. desember 2022:", "I Straffeloven § 321for å ha tatt en gjenstand som tilhører en annen, med forsett om å skaffe seg eller andre en uberettiget vinning ved å selge, forbruke eller på annen måte tilegne seg den.Grunnlag:Torsdag 3. november 2022 kl. 19.00 i [adresse2] borttok han et nettbrett, en PC og en Apple-TV-boks.II Straffeloven § 351 første leddfor å ha skadet, ødelagt, gjort ubrukelig eller forspilt en gjenstand som helt eller delvis tilhørte en annen.Grunnlag:Søndag 31. juli 2022 i [adresse2] knuste han et vindu i inngangsdøren og ødela sprossene på nevnte vindu. Han påførte også dørkarmen skader.", "Hovedforhandling ble holdt torsdag 19. januar 2023. Tiltalte møtte og erkjente seg skyldig etter tiltalebeslutningen. Retten mottok ingen vitneforklaringer. Det ble foretatt slik dokumentasjon som framgår av rettsboken.", "Aktor la ned påstand om at tiltalte dømmes i samsvar med tiltalebeslutningen til fengsel i 30 dager, samt en bot på 25 000 kroner, subsidiært fengsel i 15 dager. Det ble også nedlagt påstand om tap av førerrett for alltid. Videre nedla aktor påstand om at tiltalte idømmes sakskostnader etter rettens skjønn.", "Forsvarer la ned påstand om at tiltalte frifinnes for tiltalebeslutningen post III a), for øvrig at han anses på mildeste måte."], "paragraphs": {"KAPITTEL_1-1": {"title": "Straffutmåling", "content": ["Retten skal utmåle straff for en 36 år gammel mann for fullbyrdet tyveri, forsøk på tyveri, skadeverk, ruspåvirket kjøring tilsvarende over 0,5 i alkoholpromille og uriktig opplysning til tjenestemann. Tiltalte er tidligere domfelt en rekke ganger, herunder for ruspåvirket kjøring i tilståelsesdom fra Drammen tingrett av 5. juli 2018, hvor han ble idømt 21 dager ubetinget fengsel og 18 000 kroner i bot.", "Det bærende for straffen er tiltalebeslutningens post II, som gjelder ruspåvirket kjøring. Andregangs ruspåvirket kjøring medfører som utgangspunkt bot og ubetinget fengsel, jf. vegtrafikkloven § 31 fjerde ledd siste punktum. Utgangspunktet er en kortere ubetinget fengselsstraff. Den nåværende kjøringen ble foretatt over en kort strekning dagen etter rusinntak, og det oppstod ikke farlige situasjoner. Forholdet er dessuten over ett år gammelt. Retten er derfor enig med aktor i at 21 dager ubetinget fengsel er et passende utgangspunkt.", "Samtlige øvrige overtredelser er isolert sett bøteforhold, og kommer i skjerpende retning. I formildende retning kommer tiltaltes uforbeholdne tilståelse. Tilståelsen kom først under hovedforhandlingen, og medførte at samtlige vitner ble frafalt. Selv om prosessbesparelsen er beskjeden, ser retten det som formildende at tiltalte har gitt en fullstendig og uforbeholden tilståelse. Samlet sett blir derfor retten stående på en ubetinget fengselsstraff i 21 dager.", "Det skal videre utmåles en bot. Tiltalte går på AAP og har høy gjeld. Retten finner derfor grunn til å gjøre unntak fra hovedregelen om 1,5 ganger brutto månedslønn. Retten bemerker også at selv om det i forarbeidene er forutsatt at man kun unntaksvis skal gå under 10 000 kroner, må hensynet til at boten skal tilpasses tiltaltes økonomi gå foran, jf. straffeloven § 53 andre ledd. Dette synspunktet er også fulgt av Høyesterett, som jevnlig har gått under 10 000 kroner. Det sentrale er at boten skal oppleves som sterkt følbar for tiltalte. Retten har etter dette kommet til at boten passende settes til 7 000 kroner.", "Ettersom tiltalte kjørte i ruspåvirket tilstand under fem år etter ileggelse av reaksjon for forrige overtredelse skal han fratas føreretten for alltid, jf. tapsforskriften § 3-3.", "Påtalemyndigheten har påstått idømmelse av sakskostnader. Retten er ikke enig i dette. Det vises til tiltaltes uforbeholdne tilståelse, hans økonomi, at han i samme dom ilegges bot og at det bærende forholdet er over ett år gammelt.", "Dommen er enstemmig.", "DOMSSLUTNING", "sammenholdt med straffeloven § 79 bokstav a og b, til fengsel i 21 – tjueen – dager.", "Han skal videre betale en bot på 7 000 – syvtusen – kroner, subsidiært fengsel i 15 – femten – dager."]}, "KAPITTEL_1": {"title": "Rettens vurdering", "content": ["Retten har etter hovedforhandlingen funnet det bevist at tiltalte har forholdt seg slik det fremgår av tiltalebeslutningen og tilleggstiltalebeslutningen. Det vises, foruten tiltaltes uforbeholdne tilståelse for samtlige poster, til overvåkningsbilder, blodprøveanalyse, sakkyndigvurdering og utskrift fra førerkortregisteret.", "For tiltalebeslutningen post I har retten lagt tiltaltes forklaring til grunn, slik at tiltalte her skal dømmes for forsøk på tyveri av en gjenstand verdt omtrent 1 000 kroner. Også for tilleggstiltalebeslutningen post I har retten lagt tiltaltes forklaring til grunn, slik at han her dømmes for tyveri av gjenstander med en samlet verdi på om lag 2 000 kroner.", "Forsvarer har, på tross av tiltaltes tilståelse, nedlagt påstand om frifinnelse for tiltalebeslutningens post III bokstav a. Forsvarer har anført at gjerningsbeskrivelsen i vegtrafikkloven § 24 første ledd første punktum ikke er overtrådt, og har begrunnet dette med at beslaget måtte være regnet for opphevet, ettersom tiltalte ikke samtykket i beslaget og tingretten aldri avsa kjennelse. Selv om forsvarer kun har anført at det var kjøringen 28. april 2022 som var lovlig, mener retten at spørsmålet om straffebudet er overtrådt er den samme for kjøringen 22. juni 2022 (tiltalebeslutningens post III bokstav b), slik at de to forholdene vil vurderes samlet.", "Tiltalen gjelder vegtrafikkloven § 24 første ledd første punktum. Det fremgår her at den som fører bil «må ha førerett». For at den objektive gjerningsbeskrivelsen skal være overtrådt, må derfor tiltalte ikke hatt gyldig førerrett.", "Tiltalte fikk sitt førerkort beslaglagt og førerett midlertidig tilbakekalt på stedet ved den ruspåvirkede kjøringen 12. desember 2021, som han nå dømmes for. Tilbakekallet ble opprettholdt av påtalejurist samme dag. Tiltalte samtykket ikke i beslaget, og saken ble oversendt tingretten dagen etter, altså innenfor treukersfristen i vegtrafikkloven § 33 nr. 3, hvor det fremgår at spørsmålet innen tre uker må «oversendes tingretten til avgjørelse».", "Tingretten forsøkte to ganger å forkynne rettsmøtet om førerkortbeslag for siktede. Den første gangen oppsøkte stevnevitnet boligen til tiltalte, men det fremstod som at han ikke var hjemme. Stevnevitnet sendte etter andre forsøk på forkynning e-post til tingretten 19. januar 2022 hvor det fremgikk at tiltalte var psykisk syk, at han skulle fremstilles for lege og antagelig ikke var i stand til å møte i retten. Det fremgår ikke hvorvidt stevnevitnet fikk formidlet noe om saken til tiltalte, eller levert dokumentene. Retten returnerte saken til politiet 8. februar 2022, med beskjed om at det ikke hadde lykkes å forkynne dokumentene for siktede, og at man heller ikke hadde oppnådd telefonisk kontakt med ham tross gjentatte forsøk. Etter dette har førerkortet ligget hos politiet, og tiltalte har vært registrert i førerkortregisteret med føreretten «suspendert inntil videre». Han har ikke bedt om å få førerkortet tilbake.", "Det rettslige spørsmålet er om det at tingretten ikke avsa kjennelse om førerkortbeslag og returnerte saken til politiet uten at det skjedde noe mer, medfører at beslaget skal regnes som opphevet, slik at tiltalte hadde gyldig førerett under kjøringen 28. april 2022 og 22. juni 2022. Spørsmålet er etter det retten kan se ikke tidligere behandlet i rettspraksis.", "Et førerkortbeslag er et inngrep som krever hjemmel. Det er sikker rett at samtykke kan utgjøre en slik hjemmel. Når samtykke ikke foreligger, kreves det som utgangspunkt kjennelse fra retten. Tidligere måtte slik kjennelse foreligge innen tre uker fra beslagstidspunktet, men dette ble endret i 1991 til å gjelde politiets plikt til å sende saken til retten. Dette har gitt seg utslag i vegtrafikkloven § 33 nr. 3 siste punktum: «Dersom den mistenkte ikke samtykker i det midlertidige tilbakekallet av føreretten og beslaget, må spørsmålet innen 3 uker oversendes tingretten til avgjørelse.»", "Ordlyden må ses på som et unntak fra hovedregelen om at beslaget krever samtykke eller kjennelse, og samtidig en aktivitetsplikt for politiet for at beslaget fortsatt skal være lovlig. Dersom aktivitetsplikten ikke overholdes, er beslaget å regne som opphevet, og føreren kan derfor ikke straffes for overtredelse av vegtrafikkloven § 24 første ledd.", "Enkelte tilstøtende spørsmål har tidligere blitt behandlet i rettspraksis. Det fremgår av LB-2005-37135 at kjøring etter at beslagstiden fastsatt i tingrettens kjennelse har utløpt ikke medfører straffbar overtredelse av vegtrafikkloven § 24 første ledd første punktum, selv om førerkortet ikke er hentet av føreren. Tilsvarende gjelder der beslaget skyldes et ugyldig vedtak fra forvaltningen, se LB-2021-1507712. Det samme må være tilfellet der politiet ikke har oversendt beslagsspørsmålet til tingretten innen treukersfristen i vegtrafikkloven § 33 nr. 3, jf. riksadvokatens rundskriv RA-2021-2 punkt IV nr. 5. Ved kjøring i disse tilfellene vil føreren i stedet kun ha overtrådt vegtrafikkloven § 24 første ledd andre punktum, om kjøring uten medbrakt førerkort. Dette er en mildere overtredelse, som normalt sanksjoneres på stedet med et gebyr etter gebyrforskriften § 1 bokstav a.", "Retten er enig med aktor i at tingretten gjorde en feil da saken ble returnert politiet 8. februar 2022 fordi man ikke klarte å forkynne dokumentene for tiltalte. Forkynning kreves ikke når dette ikke er mulig, jf. straffeprosessloven § 243 første ledd. Manglende forkynning av rettsmøte om førerkortbeslag er heller ikke en ubetinget saksbehandlingsfeil som medfører opphevelse av kjennelsen, ettersom siktede ikke plikter å møte, jf. Rt-1986-1280. At tingretten skulle ha avsagt kjennelse, er likevel ikke en feil som skal gå utover tiltalte.", "Det sentrale for rettens vurdering er at det ved tingrettens brev til politiet 8. februar 2022 ble klart at det ikke ville bli avsagt kjennelse uten at politiet foretok seg noe mer. Fra og med dette tidspunktet hadde dermed beslaget hverken hjemmel i form av samtykke, rettens kjennelse eller treukersregelen i vegtrafikkloven § 33 nr. 3. Etter rettens vurdering pliktet politiet på dette tidspunktet å foreta et nytt beslag og sende ny begjæring til tingretten. Når dette ikke ble gjort, var beslaget å regne som opphevet, og førerkortet skulle vært utlevert tiltalte, jf. prinsippet i RA-2021-2 punkt IV nr. 5.", "Aktor har anført at beslaget ikke var opphevet fordi siktede ikke selv ba om å få førerkortet utlevert. Retten finner ikke dekning for dette synspunktet i de nevnte rettskildene, og mener at siktedes aktivitetsplikt er uttømmende regulert av nevnte vegtrafikkloven § 24 første ledd andre punktum om plikten til å ha med seg førerkort under kjøring, men denne overtredelsen kan som nevnt ikke føre til straff etter første punktum.", "Retten har etter dette kommet til at beslaget var uhjemlet på tidspunktet for kjøringen både 28. april 2022 og 22. juni 2022, slik at tiltalte hadde gyldig førerett. Tiltalte frifinnes etter dette for tiltalens post III bokstav a og b.", "For øvrig er de objektive og subjektive vilkår oppfylt, slik at tiltalte skal dømmes i henhold til tiltalen og tilleggstiltalen.", "Retten skal utmåle straff for en 36 år gammel mann for fullbyrdet tyveri, forsøk på tyveri, skadeverk, ruspåvirket kjøring tilsvarende over 0,5 i alkoholpromille og uriktig opplysning til tjenestemann. Tiltalte er tidligere domfelt en rekke ganger, herunder for ruspåvirket kjøring i tilståelsesdom fra Drammen tingrett av 5. juli 2018, hvor han ble idømt 21 dager ubetinget fengsel og 18 000 kroner i bot.", "Det bærende for straffen er tiltalebeslutningens post II, som gjelder ruspåvirket kjøring. Andregangs ruspåvirket kjøring medfører som utgangspunkt bot og ubetinget fengsel, jf. vegtrafikkloven § 31 fjerde ledd siste punktum. Utgangspunktet er en kortere ubetinget fengselsstraff. Den nåværende kjøringen ble foretatt over en kort strekning dagen etter rusinntak, og det oppstod ikke farlige situasjoner. Forholdet er dessuten over ett år gammelt. Retten er derfor enig med aktor i at 21 dager ubetinget fengsel er et passende utgangspunkt.", "Samtlige øvrige overtredelser er isolert sett bøteforhold, og kommer i skjerpende retning. I formildende retning kommer tiltaltes uforbeholdne tilståelse. Tilståelsen kom først under hovedforhandlingen, og medførte at samtlige vitner ble frafalt. Selv om prosessbesparelsen er beskjeden, ser retten det som formildende at tiltalte har gitt en fullstendig og uforbeholden tilståelse. Samlet sett blir derfor retten stående på en ubetinget fengselsstraff i 21 dager.", "Det skal videre utmåles en bot. Tiltalte går på AAP og har høy gjeld. Retten finner derfor grunn til å gjøre unntak fra hovedregelen om 1,5 ganger brutto månedslønn. Retten bemerker også at selv om det i forarbeidene er forutsatt at man kun unntaksvis skal gå under 10 000 kroner, må hensynet til at boten skal tilpasses tiltaltes økonomi gå foran, jf. straffeloven § 53 andre ledd. Dette synspunktet er også fulgt av Høyesterett, som jevnlig har gått under 10 000 kroner. Det sentrale er at boten skal oppleves som sterkt følbar for tiltalte. Retten har etter dette kommet til at boten passende settes til 7 000 kroner.", "Ettersom tiltalte kjørte i ruspåvirket tilstand under fem år etter ileggelse av reaksjon for forrige overtredelse skal han fratas føreretten for alltid, jf. tapsforskriften § 3-3.", "Påtalemyndigheten har påstått idømmelse av sakskostnader. Retten er ikke enig i dette. Det vises til tiltaltes uforbeholdne tilståelse, hans økonomi, at han i samme dom ilegges bot og at det bærende forholdet er over ett år gammelt.", "Dommen er enstemmig.", "DOMSSLUTNING", "sammenholdt med straffeloven § 79 bokstav a og b, til fengsel i 21 – tjueen – dager.", "Han skal videre betale en bot på 7 000 – syvtusen – kroner, subsidiært fengsel i 15 – femten – dager."]}}}